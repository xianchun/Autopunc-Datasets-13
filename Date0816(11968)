往余令鍾陵，曾過東林寺虎谿橋上遠公社，竟作牛馬走騷驛之場，為之慨然。去今十余年，乃得東林十八高賢傳讀之，諸公皆糞壤富貴，膏肓泉石，心超凈穢之區，境際人天之勝，令人脈脈心動，摳從亡階，況親承接引，妙契因依，豈必入凈土而極樂，上蓮座而興瞻哉？此傳刻在廬山，未獲流布，樂愚上人謀新業于棲賢山中，尋授吳門毗耶室梓行。予故喜而序之，使信奉此傳，人人見遠師，人人會廬山也。余謂上人尚宜索附之，以傳千載，何羨蘭亭輞川哉？昔宗少文對衡陽王有言：祿如秋草，時過即腐。試問學道人，此片白蓮花，有腐敗不？不也。
法師慧遠，姓賈氏，鴈門樓煩人。幼而好學。年十三，隨舅令狐氏游學許洛，博綜六經，尤善莊、老。宿儒先進，莫不服其深致。二十一，欲度江，從學范甯。適石虎暴死，南路梗塞，有志不遂。時沙門釋道安，建剎於太行常山，一面盡敬，以為真吾師也。初聞安師講般若經，豁然開悟，嘆曰：九流異議皆糠粃耳！遂與母弟慧持投簪受業，精思諷誦，以夜繼晝。因求直道場，沙門曇翼每給燈燭之費。安師聞之曰：道士誠知人！
師神明英越，志與理冥，至二十四，大善講貫。有客聞說實相義，往復問難，彌增疑昧，師為引莊子之說以相比類，惑者釋然。安師因許令不廢外典，常臨眾嘆曰：
使道流東國者，其在遠乎！
後隨安師南游襄陽，值秦將符丕為寇，乃分張徒屬，各隨所往。耆德臨岐，皆蒙誨益，唯師不聞一言，即跪請曰：獨無訓勅，懼非人類。
安師曰：如汝者，復何所慮？
師乃與弟子數十人，南適荊州，居上明寺。念舊與同門慧永，約結屋於羅浮。太元六年，別營禪室，最居靜深，凡在瞻履，神清氣肅。
師聞天竺佛影，是佛昔化毒龍瑞跡，欣感于懷，後因邪舍律士，敘述光相，乃背山臨流，營筑龕室，淡采圖寫，望如煙霧，復制五銘，刻于石。江州太守孟懷玉、別駕王喬之、常侍張野、晉安太守殷隱、黃門毛修之、主簿殷蔚、參軍王穆夜、孝廉范悅之、隱士宗炳等，咸賦銘贊、僧叡、曇恒、道昺、曇詵、道敬、張野、周續之、張詮、宗炳、雷次宗等，結社念佛，世號十八賢。復率眾至百二十三人，同修凈土之業，造西方三圣像，建齋立誓。令劉遺民著，而王喬之等，復為以見志。
師神貌嚴肅，瞻仰者則心戰。沙門有持如意致獻者，不敢陳白，竊留座隅而去。法師慧義，強正少可，謂師弟子慧寶曰：諸君膚淺，故於遠公望風推服。常至山，值師講法華，欲致難，輒內悸流汗，出謂慧寶曰：此公言貌，誠可敬服！殷仲堪任荊州，入山展敬，與師俱臨北澗松下，共談易道，終日忘倦。
仲堪嘆曰：師智識深明，實難庶幾！
師亦曰：君之才辨，如此流泉。
盧循據江州，入山詣師。師少與循父遐同為書生，及見循，歡然道舊。其徒諫曰：循為國寇，得不為人疑？
師曰：我佛法中，情無取舍，識者自能察之，此何足懼？
及宋武進討循，設帳桑尾，左右曰：遠公素王廬山，與循交厚。
宋武曰：遠公世表之人，何可疑也？乃遣使馳書，遺以錢帛。
有行者來侍師，善驅蛇，蛇為盡去，因號辟蛇行者。有一虎往來，時見行跡，未嘗傷人，人號游山虎。師與社眾，每游憩上方峰頂，患去水遠，它日有虎跑其石，水為之出，因號虎跑泉。又於一峰制涅盤疏，因名擲筆峰。
初是大教流行，江東經卷未備，禪法無聞，律藏多闕，師乃命弟子法凈、法領等，遠越葱嶺，曠歲來還，皆獲梵本。
昔安公在關中，請曇摩難提出阿毗曇心論，其人未善晉言，頗多疑滯。後僧伽提婆至，即請重譯，及三法度論，於是二論乃興。師即制序以貽學者。
聞鳩摩羅什入關，遣書通好。什答書曰：傳繹來貺，粗聞風德，經言末代東方有護法菩薩，欽哉仁者善弘其道！
曇摩流支入秦，師遣弟子曇邕請於關中，出十誦律流傳晉國。西土諸僧，咸稱漢地有大乘開士，每東向致禮獻心盧岳。及佛馱跋陀羅至，師即請出禪數諸經。於是禪戒典出自廬山，幾至百卷。
先是此土未有泥洹常住之說，但言壽命長遠，師曰：佛是至極，至極則無變，無變之理，豈有窮耶？乃著法性論十四篇。羅什見而嘆曰：邊方未見經，便闇與理合。
秦主欽風，以大智度論新譯致書求序。師以其文繁廣，乃抄其要為二十卷而為之序。不順化者，其生可滅，其神可冥，冥神絕境，謂之泥洹，而不隨順於生生化化，流動無窮之境，斯所以不事王侯高尚其事，豈復有所禮敬者哉？四、明體極不兼應。謂歷代君王體極之主，但務方內，而不可并御于方外，故曰不兼應。天地之道，功盡于運化；帝主之德，理極于順通。與夫獨絕之教，不變之宗，優劣明矣。若夫如來之道，則無所不應矣。五、明形盡神不滅。謂火之傳于薪，猶神之傳于形，火之傳異薪，猶神之傳異形，方生方死，往來無窮，但悟澈者反本，惑理者逐物耳。
有頃，玄篡位，即下書曰：佛法宏誕所未能了，初推奉主之情，故令興敬，今事既在己，宜盡謙光。諸道人！勿復致禮也。桓玄西奔，安帝自江陵還京師，輔國何無忌勸師候迎，師稱疾不行。帝遣使勞問，師上書謝病，帝復下詔慰答。
釋惠要患山中無刻漏，乃與水上立十二葉芙蓉，因波隨轉，分定晝夜以為行道之節，謂之蓮花漏。
僧澈善篇牘，嘗至山南攀松而嘯，和風遠集，眾鳥悲鳴，超然有自得之趣。退諮于師曰：律禁管弦歌舞，若一吟一笑，可得為乎？
師曰：茍以亂意，皆為非法。澈唯而止。
師居山三十年，跡不入俗，唯以凈土克勤于念。初十一年，澄心系想，三
覩圣相，沈厚不言。後十九年七月晦夕，於般若臺之東龕，方從定起，見阿彌陀佛，身滿虛空，圓光之中有諸化佛，觀音、勢至左右侍立，又見水流光明，分十四支，流注上下，演說苦、空、無常、無我之音。佛告之曰：我以本愿力，故來安慰汝。汝後七日，當生我國。又見佛馱邪舍、慧持。自佛圖澄、道安師、遠法師、曇順、僧叡五世為國師云。唐宣宗大中二年，追謚辯覺大師。昇元三年，追謚正覺往禪思。至其室者，常聞異香，因號香谷。一虎同居，人至輒驅去。遠師來之龍泉，桓伊為立東林，三十年影不出山，師居西林，亦如之。
嘗因法事至近邑，還山薄暮，烏橋營主醉，騎馬當道，遮師不聽去。師以杖指馬，馬驚走，營主仆地，師捧慰之遂還。營主病，往寺誨罪，師曰：非貧道意。為禱之，尋愈。
鎮南將軍何無忌鎮尋陽，至虎溪，請遠公及師。遠公持名望，從徒百余，高言華論，舉止可觀。師衲衣半脛，荷錫捉鉢，松下飄然而至，無忌謂眾曰：永公清散之風，乃多於遠師也。
師標誠植愿，動在安養。義熙十年在疾，忽歛衣求屣欲起，眾驚問，師曰：佛來也。言終而化。異香七日方歇，葬于寺之西南。春秋八十三。唐玄宗朝，詔重建塔亭，追謚覺寂大師實智之塔。
法師慧持，遠公同母弟也。幼讀書，一日所記常敵十日。年十八，與兄同事安公，遍學眾經，游刃三藏。及安公在襄陽遣遠公與師東下，遂止廬山。
師形長八尺，衲衣垂膝，徒屬三百，師為上首。豫章太守范甯請師講法華經、阿毗曇論，四方云聚。瑯邪王珣與范甯書問遠、持二公孰愈，甯曰：誠謂賢兄賢弟。珣復書曰：但令如弟，誠未之有，況復賢邪！
羅什在關中，遙相欽敬，每致書通好。隆安三年，辭兄入蜀，遠公留之，曰：人生愛聚，汝獨樂離。
師曰：滯情愛聚者，本不應出家。今既割欲求道，正以西方為期耳。即悵然而別。
至成都郫縣，居龍淵寺，大弘佛法。升其堂者，號登龍門。義熙八年，順寂。春秋七十六。臨終遺命，務嚴律儀，專心凈業，以東間經籍付道泓，西間法典付曇蘭。以泓行業清敏，蘭神悟天發，并能系軌師蹤焉。
法師道生，魏氏，鉅鹿人。幼從竺法汰出家，披對經誥，一覽能誦。年在志學，便登講座，吐納明辨，雖宿望莫敢酬抗。
初依廬山，常以入道之要，慧解為本，乃與僧叡、慧嚴、慧觀等，游學長安。從羅什受業關中，僧徒咸仰神悟。嘗喟然嘆曰：自經典東流，譯人重阻多滯權文，鮮通圓義。若忘筌得魚，始可與言道矣。於是校閱真俗，精練空有，研思因果，乃立善不受報及頓悟成佛義，又著二諦論、佛性常有論、佛無凈土論、應有緣論，并籠罩舊說，妙有淵旨。守文之徒嫌嫉競起。
塞律傳于世。既而辭眾，復投廬山預蓮社，久之還都，止青霞寺。
宋文帝大會沙門，親御地筵食至良久，眾疑過中，帝曰：始可中耳。生乃曰：白日麗天，天言始中，何得非中？遂舉箸而食。一眾從之，莫不嘆其機辯。時王弘、范泰、顏延之并挹敬風，猷相從問道。
元嘉十一年十一月庚子，于廬山升座說法將畢，眾見麈尾紛然墜地，隱幾而化，宛若入定。諸師聞之，益信前誓有證。翌日，葬于廬山之西阜。
初關中僧肇，始注維摩詰經，世咸玩味，師乃更發深旨，人服其妙，所述維摩詰、法華、泥洹、小品諸經皆有義疏。時以師能推闡提得佛之義，于是顯其頓悟、不受報等論。
法師曇順，黃龍人。幼出家，承訓羅什。講釋群經，妙盡色空無著之旨，什嘆曰：此子奇器也！後來廬山同修凈業，寧蠻校尉劉遵孝於江陵立寺，要師經始，盛弘念佛三昧之道。宋元嘉二年，別眾坐逝，異香滿室。春秋七十九。
法師僧叡，冀州人，游學諸方，嘗行經蜀西界，為人所掠，使牧羊。有商客異之，疑是沙門，及問以經義，無不綜達，即出金贖之。
後游歷天竺諸國，還至關中，從羅什諮稟經義。羅什翻法華經，以竺法護本云：天見人，人見天。什曰：以此言過質耳。
叡曰：將非人天交接，兩得相見。什喜，遂用其文。
久之，來入廬山，依遠公修凈業。既而適京，師止烏衣寺，講說眾經，聽者推服。宋彭城王義康要入第受戒，師曰：禮聞來學。王乃入寺，祗奉戒法。王以貂裘奉師，常用敷坐，王蜜以錢三萬買之，師曰：此雖非所宜服，然王之所施，不可棄也。王聞益加敬。
謝靈運篤好佛理，殊方俗音，多所通解，嘗以經中字音求證於師，因為著十四音訓，梵漢昭然。
元嘉十六年無疾，告眾曰：吾將行矣。即面西合掌而亡。眾見臥內一金蓮花倏爾而隱。春秋八十五。
法師曇恒，河東人。童孺依遠公出家。年甫十三，便能講說，內外典籍無不通貫。德行清孤，物情推服，常有群鹿馴遶座隅。自入廬山，專志凈業。義熙十四年，端坐合掌，厲聲念佛而化。春秋七十二。
法師道昺，穎川人。陳氏幼出家為遠公弟子，該通經律，兼明莊、老。志節孤峻，言與行合，念佛三昧究心無間。義熙十四年，豫章太守王虔入山謁敬，請為山中主，用紹遠公之席。眾以道源法嗣，咸知宗仰。元嘉十二年，集眾念佛，就座而化。春秋七十一。
法師曇詵，廣陵人。幼從遠公出家，勤修凈業，兼善講說，注維摩經行于世。常著窮通論以明宿修，述蓮社錄以記往生。又能別識鳥獸毛色俊鈍之性，洞曉艸木枝干甘苦之味，妙盡其理，人知其有密證云。元嘉十七年，集眾謂曰：自建寺以來，至此五十年，吾之西行，最在其後。即跏趺念佛百聲，閉息遂絕。春秋八十。
法師道敬，瑯邪王氏。祖凝之刺江州，遂從遠公出家。年十七，博通經論，日記萬言。每嘆戒律終身，罽賓國婆羅門種。有沙門至其家乞食，父本外道，怒歐之，遂手足攣躄。巫師謂曰：坐犯賢圣。即請此沙門悔過，旬日乃瘳。因令邪舍出家，時年十三。隨師行曠野，與虎遇，邪舍曰：虎已飽，必不傷人。前行中道，果見余骸。
年十五，誦經日至萬言，以分衛廢業為憂。至沙勒國，待遇隆厚。既而羅什至，乃從學阿毗曇論、十誦律。什隨母反龜茲，師遂留止行化。
符堅遣呂光伐龜茲，執羅什，師聞嘆、長阿含經，姓釋迦，迦維羅衛國人。甘露飯王苗末也。幼亡父母，出家為沙彌。年十六，博學群經，深達禪律，嘗與僧伽達多共游罽賓。達多閉戶禪坐，忽見師來，云：暫往兜率，致敬彌勒。言訖便隱。后益見其神變，敬心祈問，方知得不還果。
時姚秦沙門智嚴至罽賓，覩法眾清凈，慨然東顧曰：我諸同輩未遇真匠，將何發悟？即諮詢于眾：孰能遂我祈請，流化東土？
僉應之曰：跋陀羅其人也。
嚴乃要師裹糧而行，經歷諸國。至交址附舶循海，達于青州東萊。聞鳩摩羅什在長安，即往從之。
秦太子泓請師于東宮集眾說法，與羅什論色空義，師曰：汝祗說得果中色空，不說得因中色空。
什問何謂，師曰：一微空故眾微空，眾微空故一微空，一微空中無眾微，眾微空中無一微。往復數番，羅什罔測。
秦主興供僧三千，盛修人事，而師禪靜自守，忽謂弟子曰：吾見本國五舶俱發。眾謂妄言，因共擯棄。乃與弟子慧嚴、慧觀四十余人，俱發至廬山香谷，茇舍而居。遂于西林澗北，別立禪坊，養志安貧，精研玄理，兼持禁戒。宗、張等咸嘆仰之。嘗貽書關中，與什、肇揚搉經義，著，以見專念坐禪之意。始涉半載，即于定中見佛光照地，皆作金色。
居十五年，于正念佛中，見阿彌陀佛玉毫光照，垂手慰接。程之曰：安得如來為我摩頂，覆我以衣？俄而佛為摩頂，引袈裟以披之。它日念佛，又見入七寶池，蓮青白，其水湛湛，有人項有圓光，胸出卍字。
張野，字萊民，居尋陽紫桑。與淵明有婚姻契。野學兼華梵，尤善屬文。性孝友，田宅悉推與弟，一味之甘，與九族共。州舉秀才，南中郎，府功曹，州治中，徵拜散騎常侍，俱不就。入廬山依遠公，與劉雷同尚凈業。及遠公卒，謝靈運為銘，野為序首，稱門人，世服其義。義熙十四年，與家人別，入室端坐而逝。春秋六十九。
周續之，字道祖，鴈門人。父歿過江，因居豫章。八歲喪母，哀戚過于成人。十二，詣范甯受業，通五經五緯，時號十經童子。養志閑居，窮研老、易，公卿交辟無所就。入廬山，事遠公，預蓮社，以為身不可遺，余累宜絕，遂終身不娶，布衣蔬食。劉毅鎮姑熟，命為撫軍，復辟太學博士，俱不就。以稽康高士傳，得出處之正，為之注譯。
宋武帝北伐，太子居守，迎館安樂寺，入講禮月余，復還山。江州太守劉柳，薦于武帝，辟太尉掾不就。武帝踐祚，召至都間館東郭外，乘輿行幸問禮經，傲不可長、與我九齡、射于矍圃三義，辨析精異，上甚說。
或問：身為處士，時踐王庭，何也？
答曰：心馳魏闕者，以江湖為桎梏；情致兩忘者，市朝亦巖穴耳。時號通隱先生。
續之素患風痹，不復堪講，乃移病鍾山。景平元年卒。春秋六十七。
張詮，字秀碩，野之族子也。尚情高逸，酷嗜典墳，雖耕耡，猶帶經不釋。朝廷徵為散騎常侍，不起；庾悅以其貧，起為尋陽令，笑曰：古人以容膝為安。若屈志就祿，何足為榮？乃入廬山，依遠公研窮釋典，深有悟入。宋景平元年，無疾，西向念佛，安臥而卒。春秋六十五。
宗炳，字少文，南陽人。其母聰辨，富于學識，教授諸子皆有成。炳妙善琴書，尤精玄理，殷仲堪、桓玄并以主簿辟，皆不就。劉裕領荊州，復辟為主簿，答曰：棲丘飲谷，三十年矣。乃入廬山筑室，依遠公蓮社久之。兄臧為南平守，逼與俱還江陵，閑居絕俗。劉裕辟太尉掾，不就。二兄卒，累甚眾，頗營稼穡。武帝勅南郡長，時至餼賚。衡陽王義季在荊州，親至其室，炳角巾布衣，引見不拜。王曰：處先生以重祿可乎？對曰：祿如秋艸，時過即腐。
宋受禪徵為太子舍人。元嘉初，徵為通直郎，太子建徵為中庶子，并不應。妻羅氏，亦有高志。羅氏歿，炳哀之過甚，既而悲情頓釋，謂沙門慧堅曰：死生之分，未易可達，三復至教，方能遣哀。
雅好山水，往必忘歸。西涉荊巫，南登衡岳，因結宇山中，懷尚平之志。以疾還江陵，嘆曰：老病俱至，名山不可再登，唯澄懷觀道，臥以游之。凡所游履，悉圖之于室，謂人曰：撫琴動操，欲令眾山皆響。宋元嘉二十四年卒。春秋六十九。
雷次宗，字仲倫，豫章南昌人。博學明詩、禮，入廬山，預蓮社，立館東林之東。元嘉十五年，召至京師，立學館雞籠山，置生徒百員，除給事中不拜。久之還南昌，公卿徂道以送。與子侄書曰：吾童穉之年，已懷遠略。弱冠托廬山事釋和尚，游道餐風，二十余載。淵匠既傾，復與汝曹歸耕先壟，山居谷飲，忽復十年。及今未老，尚可勵志，成西歸之津梁。自今以往，家務大小，一勿見關。
二十五年，召拜散騎常侍不就，復徵詣京師，筑室鍾山，謂之招隱館。每自華林園，入延賢堂，為太子諸王講禮經。是年無疾而卒。春秋六十三。子肅之頗傳素業，官至豫章郡丞。
十八賢傳，始不著作者名，疑自昔出于廬山耳。熙寧間，嘉禾賢良陳令舉舜俞粗加刊正。大觀初，沙門懷悟以事跡疏略，復為詳補。今歷考廬山集、高僧傳及晉、宋史，依悟本，再為補治，一事不遺，自茲可為定本矣。
曇翼，余杭人。初入廬山依遠公，後往關中，見羅什。東還會稽，入秦望山，誦法華經十二年，感普賢大士化女子身，披采服，攜筠籠，一白豕、大蒜兩根，至師前曰：妾入山采薇。
初余杭山沙門法志，常誦法華，有雉巢于庵側，翔集座隅，若聽受狀。如是七年，一日忽憔悴，志曰：汝能聽經，必生人道。明旦雉殞，即為瘞之，夜夢童子拜曰：因聽經得脫羽類，今生山前王氏。
後其家設齋，志方踵門，兒曰：我和尚來也。
志撫之曰：汝我雉兒也。解衣視掖下有雉毳三莖。
七歲令入山出家，十六落發，以掖有毳，因名以翼。
曇邕，楊氏，關中人。形長八尺，雄武過人。南來廬山，依師遠公，內外典籍無不綜習。立茅屋于山西以自居，止有弟子曇果，澄思禪門。一夕，夢山神求受戒法，果曰：家師在此，可往求之。邕忽見一人著袷衣，風神端雅，從者三十人，乞授戒。師以果先夢，知是山神，乃為說法授五戒畢，神以外國二鋤為嚫，禮謝而去。師後往荊州行化，卒于竹林寺。
僧濟，入廬山問道，精悟深要，遠公嘆曰：紹隆大法，其在汝乎！及在疾，遠公以燭遺之曰：汝可憑此建心安養。師執燭停想，延僧誦凈土經，至五更，以燭授弟子元弼，隨僧行道。頃之，覺自秉一燭浮空而行，見阿彌陀佛接至于掌，遍事諸佛。須臾而覺，喜曰：吾以一夕觀念，便蒙接引。明日復于空中見佛菩薩，謂弼曰：佛來也。即舉首西顧，一息而終。時方炎歊，體三日不變，異香郁然。
慧恭，豫章豐城人。與僧光、慧堪、慧蘭同志為學。光等學力不逮恭，而于凈土系想則過之。蘭謂恭曰：君雖力學博聞，豈不知經云如聾奏音樂，悅彼不自聞？
恭曰：學不可已，孰能未死昧昧如癡哉？
後七年，蘭等先逝，去時并有奇應。又五年，恭病且篤，曰：大道沿洄，何時可止？死生去來，吾何歸哉？于是叩頭雨泣，誓心安養，念不少間。忽見無量壽佛以金臺前迎，恭乘其上，見蘭等于臺上光明中，而告之曰：長老受生，已居上品，吾。
法安，初依遠公為弟子，妙善講說，兼習禪業，律身持戒，為行尤精。義熙中，新陽邑社有暴虎居神廟樹下，前後害民以百數。安游其村，居民皆早閉門，乃之樹下禪坐。須臾虎負人至，見安驚喜跳伏，安乃為說法授戒，有頃而去。明旦，居民見安，謂是神人，相率禮敬，因改神廟，立寺宇，請安居之。左右田園，并舍為寺業。常欲畫像，須銅青，慮不可致。忽夢一人跪床前，云：此下有銅鐘。寤即掘之，果得二鐘，取青成像，而以銅助遠公鑄佛。後不知所終。
闕公則，入廬山白蓮社。既逝，有同社人至洛陽白馬寺，夜中為公則修忌祭，忽一時林木殿宇皆作金色，空中有聲曰：我是闕公則，祈生極樂國，今已得生矣。言訖無所見。
陸修靜，吳興人。蚤為道士，置館廬山，時遠法師居東林，其處流泉匝寺，下入于溪，每送客過此，輒有虎號鳴，因名虎溪。後送客，未嘗過，獨陶淵明與修靜至，語道契合，不覺過溪，因相與大笑，世傳為三笑圖。宋泰始三年，羽化于京師，賜謚簡寂，以故居為觀，晉大司馬侃之曾孫。少懷高尚，著五柳先生傳以自況，時人以為實錄。初為建威參軍，謂親朋曰：聊欲弦歌為三徑之資。執事者聞之，以為彭澤令，郡遣督郵至縣，吏白應束帶見之，潛嘆曰：吾不能為五斗米折腰，拳拳事鄉里小人耶！解印去縣，乃賦。
及宋受禪，自以晉世宰輔之後，恥復屈身異代，居尋陽柴桑，與周續之、劉遺民并不應辟命，世號尋陽三隱。嘗言夏月虛閑，高臥北窗之下，清風颯至，自謂羲皇上人。性不解音，畜素琴一張，弦徽不具，每朋酒之會，則撫而和之曰：但識琴中趣，何勞弦上聲？
嘗往來廬山，使一門生、二兒舁籃輿以行。時遠法師與諸賢結蓮社，以書招淵明，淵明曰：若許飲，則往。許之，遂造焉。忽攢眉而去。宋元嘉四年卒，世號靖節先生。
謝靈運，祖玄有功晉室，靈運為康樂公主孫，襲封康樂公，文章為江左第一。靈運嘗求入社，遠公以其心雜而止之。
范甯，字武子，篤學多所通覽。時浮虛相煽，儒雅日替。甯以其源始于王弼、何晏二人之罪，深于桀紂，乃著論非之。累遷中書侍郎，朝廷疑義，輒諮訪之。出補豫章太守，大設庠序，起學臺，功用彌廣。刺史王凝之上言抵罪，免官歸家。遠公招之入社，而甯竟不能往。
龍眠李伯時，為余作，追寫當時事。按十八賢行狀：沙門慧遠，初為儒，因聽道安講般若經，豁然大悟，乃與其弟慧持俱棄儒落發。太元中，至廬山。時沙門慧永，先居香谷，遠欲駐錫是山。一夕，山神見夢，稽首留師。忽于後夜雷電大震，平旦地皆坦夷，材木委積。江州刺史桓伊表奏其異，為師建寺，是為東林，因號其殿為神運。
時有彭城遺民劉程之、豫章雷次宗、鴈門周續之、南陽宗炳、張詮、張野，凡六人，皆名重一時，棄官舍緣，來依遠師；復有沙門道昺、曇恒、惠叡、曇詵、道敬、道生、曇順，凡七人；又有梵僧佛馱跋陀羅、佛馱邪舍二尊者，相結為社，號廬山十八賢。
時陳郡謝靈運，以才自負，少所推與。及來社中，見遠師，心悅誠服，乃為開池種白蓮，求預凈社。遠師以其心亂，拒而不納。陶潛，時棄官居栗里，每來社中，或時才至，便攢眉回去。遠師愛之，欲留不可得。道士陸修靜，居簡寂觀，亦常來社中，與遠相善。遠自居東林，足不越虎溪。一日，送陸道士，忽行過溪，相持而笑。又嘗令人沽酒，引淵明來，故詩人有愛陶長官醉兀兀，送陸道士行遲遲，沽酒過溪俱破戒，彼何人斯師如斯。又云陶令醉多招不得，謝公心亂去還來者，皆其事也。
此圖初為人路，與清流激湍，縈帶曲折，踰石橋，溪回路轉，石巖一，又繚而上石巖一，二巖之間，有方石池，種白蓮花，巖之傍有石梯，度山迤邐而去，不知所窮。當圖窮處，橫為長云蔽覆樹腰巖頂，其高深遠近，蓋莫得而見也。傍石池有高崖懸泉，下瀦為潭，支流貫池，下注大溪，激石而湍浪者，虎溪也。巖之外，游行而來者二人：一人登嶺出半身者，宗昺也；一人躡石磴而下者，曇順也。
巖中經筵會講者四人：一人踞床憑幾揮麈而講說者，道生也；一人持羽扇，目注懸猿，而意在深聽者，雷次宗也；一人合掌坐于床下者，道敬也；一人相向而坐者，曇詵也。一人執經卷，跪聽于其後，童子一，舒足搔首，有倦聽之意。
蓮池之上，繯石臺坐而箋經校義者五人：石上列香爐筆硯之具，一人凭石而坐者，劉程之也；一人手開經軸，倚石而回視者，張詮也；一人正坐，俯而閱經者，惠叡也；一人回坐拱手傍視而沉思者，惠持也；一人持如意而指經者，惠永也。一人捧經笈，與童子持如意立其後，又童子跪而司火，持鋏向爐而吹，一人俯爐而方烹，一人捧茶盤而立，傍有石置茶器。
又一巖中有文殊金像繯坐其下為佛事者三人：一人執爐跪而歌唄者，曇恒也；一人坐而擎拳者，道昺也；一人執經卷而坐者，周續之也。
臨溪偶坐者二人，皆梵僧：一人袒肩持短錫者，跋陀羅也；一人舉如意據膝而坐者，耶舍也。童子一，卷發胡面持羽扇立其後。一人露頂坦腹仰視懸泉坐而濯足者，張野也，童子持巾立其側。
又蹲而汲者一人。石橋之傍，峭壁崛起，前有僧與道士相促而笑者，遠公送陸道士過虎溪也。一人貌怪雄視，捉巾瓶而立者，捕蛇翁也。童子負杖卻立而待，一人乘籃輿者，淵明之回去也。淵明有足疾，嘗以竹籃為輿，其子與門生肩之。前者若欲憩而不得，後者若甘負而忘倦，蓋門人與其子也。童子負酒瓢從之，一人持貝葉騎而方來者，謝靈運也。傍一人持曲笠，童子負笈前騎而行。凡為人三十有八，馬一、猿一、鹿一。器用、艸木，不復以數計。
人物灑落，泉石秀潤，追千載于筆下，萃群賢于掌中，開圖恍然，若與之接。揮麈而談者，如欲懸河吐屑，肆辯而未停；默坐而聽者，如欲屏息社意，審諦而冥冥；沉思者，如欲鉤深味遠，叩玄關，宅靈府；而游乎恍惚之庭；梵唄者，如欲轉喉鼓舌而有云雷之響，與海潮之聲；行往來者，如御風而遐舉；坐臨水者，如騎鯨而將去；笑執手者，軒渠絕倒，達于衣冠，蓋其心手相忘，筆與神會，而妙出意表，故能奴隸顧陸，童仆張吳，跨千載而獨步。非十八人者，不足以發伯時之筆；非伯時者，不足以寫十八人之趣。豈非泉石膏肓，煙霞錮疾，其臭相似，故形容之工，若同時而共處者也。伯時與余為從兄，實山林莫逆之友，為此圖凡三十八日而成。余得之，游居寢飯其下，客來觀者，或未知蓮社事，因記其後，覽者當自得之也。圖成于元豐庚申十二月二十五日，越明年辛酉正月二十六日，龍眠李沖元元中記。
右蓮社高賢傳一卷，本不著作者姓名，自隋唐志晁陳二家俱未見書，曰原跋，謂自昔出於廬山。宋熙寧間，嘉禾賢良陳舜俞，粗加刊正。大觀初，沙門懷悟復為詳補，而是書始顯。然此十八高賢，皆晉宋時人，則此傳亦當為晉宋時書，故仍從唐宋叢書采補。其曰蓮社者，謂謝靈運在廬山鑿池種白蓮，時遠公諸賢同修凈土之業，因號白蓮社。靈運嘗求入社，遠公以其心雜而止之。夫既不許其人入社，而又取其人所種之蓮以名社，則人之稱斯社也，其謂之何？但如遠公，始欲從學，范甯卒乃傳經，雷次宗、周續之以一釋和尚，而能為功經學，前此所未有也。白香山為劉軻代書，謂廬山自陶謝，洎十八賢以來，儒風綿綿不絕，而皆由遠公倡之。今錄其書，又豈獨為釋氏提振宗風耶？汝上王謨識。