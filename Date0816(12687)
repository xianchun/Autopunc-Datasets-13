大德僧听！此住处比丘某甲，唱四方小界相。若僧时到僧忍听，僧今于此四方小界相内结作戒场。白如是。
大德僧听！此住处比丘某甲，唱四方小界相。僧今于此四方小界相内结作戒场。谁诸长老忍僧于此四方小界相内结作戒场者默然，谁不忍者说。僧已忍于此四方小界相内结作戒场竟。僧忍，默然故，是事如是持。
大德僧听！此住处比丘某甲，唱四方大界相。若僧时到僧忍听，僧今于此四方大界相内结大界，同一住处，同一说戒。白如是。
大德僧听！此住处比丘某甲，唱四方大界相。僧今于此四方大界相内结大界，同一住处，同一说戒。谁诸长老忍僧于此四方大界相内结大界，同一住处，同一说戒者默然，谁不忍者说。僧已忍于此四方大界相内，同一住处，同一说戒，结大界竟。僧忍，默然故，是事如是持。
大德僧听！此住处同一住处，同一说戒。若僧时到僧忍听，僧今结不失衣界，除村、村外界。白如是。
大德僧听！此住处同一住处，同一说戒。僧今结不失衣界，除村、村外界。谁诸长老忍僧于此住处同一住处，同一说戒，结不失衣界，除村、村外界者默然，谁不忍者说。僧已忍同一住处，同一说戒，结不失衣界，除村、村外界竟。僧忍，默然故，是事如是持。
大德僧听！此住处比丘，同一住处，同一说戒。若僧时到僧忍听，僧今解不失衣界。白如是。
大德僧听！此住处比丘，同一住处，同一说戒，僧今解不失衣界。谁诸长老忍僧同一住处，同一说戒，解不失衣界者默然，谁不忍者说。僧已忍同一住处，同一说戒，解不失衣界竟。僧忍，默然故，是事如是持。
大德僧听！此住处比丘，同一住处，同一说戒。若僧时到僧忍听，今解大界。白如是。
大德僧听！此住处比丘，同一住处，同一说戒，僧今解大界。谁诸长老忍僧同一住处，同一说戒，解大界者默然，谁不忍者说。僧已忍同一住处，同一说戒，解大界竟。僧忍，默然故，是事如是持。
大德僧听！今有尔所比丘集，若僧时到僧忍听，僧今解此处戒场。白如是。
大德僧听！今有尔许比丘集，僧今解此处戒场。谁诸长老忍僧解此处戒场者默然，谁不忍者说。僧已忍解此处戒场竟。僧忍，默然故，是事如是持。
大德僧听！诸比丘坐处已满，齐如是比丘坐处。若僧时到僧忍听，僧今于此坐处结小界。白如是。
大德僧听！齐如是比丘坐处，僧今于此坐处结小界。谁诸长老忍僧齐如是比丘坐处结小界者默然，谁不忍者说。僧已忍齐如是比丘坐处结小界竟。僧忍，默然故，是事如是持。
大德僧听！齐如是比丘坐处。若僧时到僧忍听，僧今解此坐处小界。白如是。
大德僧听！齐如是比丘坐处，僧今解此坐处小界。谁诸长老忍僧齐如是比丘坐处，解此坐处小界者默然，谁不忍者说。僧已忍齐如是比丘坐处，解此坐处小界竟。僧忍，默然故，是事如是持。
大德僧听！此某甲，欲求某甲剃发。若僧时到僧忍听，与某甲剃发。白如是。
大德僧听！此某甲，从某甲求出家。若僧时到僧忍听，与某甲出家。白如是。
我某甲，尽形寿归依佛，归依法，归依僧。随佛出家，某甲为和上，如来、至真、等正觉，是我世尊。
我某甲，归依佛，归依法，归依僧。随佛出家竟，某甲为和上，如来、至真、等正觉，是我世尊。
尽形寿不得杀生。是沙弥戒，能持不？
尽形寿不得盗。是沙弥戒，能持不？
尽形寿不得淫。是沙弥戒，能持不？
尽形寿不得妄语。是沙弥戒，能持不？
尽形寿不得饮酒。是沙弥戒，能持不？
尽形寿不得着花鬘、香油涂身。是沙弥戒，能持不？
尽形寿不得歌舞倡伎及往观听。是沙弥戒，能持不？
尽形寿不得高大床上坐。是沙弥戒，能持不？
尽形寿不得非时食。是沙弥戒，能持不？
尽形寿不得捉持生像严饰宝物。是沙弥戒，能持不？
此是沙弥十戒，尽形寿不得犯。
汝已受戒竟，当供养三宝：佛宝、法宝、比丘僧宝；勤修三业：坐禅、诵经、劝佐众事。
大德一心念！我某甲，请大德为和上，愿大德为我作和上。我依大德故，得受具足戒。众中谁能为某甲作教授师？大德僧听！此某甲，从某甲求受具足戒。若僧时到僧忍听，某甲作教授师。白如是。此安陀会、郁多罗僧、僧伽梨、钵，是衣钵是汝有不？善男子听！今是真实诚时，实言实，不实当言不实。汝曾作比丘不？若言作。持戒清净不？如法还戒不？不犯净行尼不？不贼心受戒不？不破内外道不？非黄门不？不杀父、杀母、杀阿罗汉、破僧不？汝非非人不？非畜生不？非二根不？汝字何等？和上字谁？年满二十未？三衣钵具不？父母听汝不？汝不负债不？汝非奴不？汝非官人不？汝是丈夫不？丈夫有如是病：癞、痈疽、白癞、干痟、癫狂病。汝有如是病不？如我今问汝，僧中亦当如是问。如汝向者答我，僧中亦当如是答。
大德僧听！此某甲，从某甲求受具足戒。若僧时到僧忍听，我问已，听将来。白如是。
大德僧听！我某甲，从某甲求受具足戒。我某甲，今从僧乞受具足戒，和上某甲。愿僧济度我，慈愍故。
大德僧听！此某甲，从某甲求受具足戒。此某甲，今从僧乞受具足戒，和上某甲。若僧时到僧忍听，我问内法。白如是。
善男子听！今是真诚时，实语时，随所问汝，汝当随实答。汝曾作比丘不？若言作。持戒清净不？如法还戒不？不犯净行尼不？不贼心受戒不？不破内外道不？非黄门不？不杀父、杀母、杀阿罗汉、破僧不？汝非非人不？非畜生不？非二根不？汝字何等？和上字谁？年满二十未？三衣钵具不？父母听汝不？汝不负债不？汝非奴不？汝非官人不？汝是丈夫不？丈夫有如是病：癞、痈疽、白癞、干痟、颠狂。汝有如是病不？
大德僧听！此某甲，从某甲求受具足戒。此某甲，今从僧乞受具足戒，和上某甲。自说清净，无诸难事，年满二十，三衣钵具。若僧时到僧忍听，僧今授某甲具足戒，和上某甲。白如是。
大德僧听！此某甲，从某甲求受具足戒。此某甲，今从僧乞受具足戒，和上某甲。自说清净，无诸难事，年满二十，三衣钵具。僧今授某甲具足戒，和上某甲。谁诸长老忍僧与某甲受具足戒，和上某甲者默然，谁不忍者说。是初羯磨。僧已忍与某甲受具足戒竟，和上某甲。僧忍，默然故，是事如是持。
善男子听！如来、无所著、等正觉说四波罗夷法，若比丘犯一一法，非沙门，非释种子。汝一切不得犯淫欲，作不净行。若比丘犯淫欲，作不净行，乃至共畜生；非沙门，非释种子。汝是中尽形寿不得作，能持不？
一切不得盗乃至草叶。若比丘盗人五钱、若过五钱，若自取、教人取，自斫、教人斫，自破、教人破，若烧、若埋、若坏色；非沙门，非释种子。汝是中尽形寿不得作，能持不？
一切不得故断众生命，乃至蚁子。若比丘故自手断人命，持刀授与人，教死、赞死、劝死，与人非药，若堕胎，若厌祷杀，自作方便、若教人作；非沙门，非释种子。汝是中尽形寿不得作，能持不？
一切不得妄语乃至戏笑。若比丘不真实，非己有，自称言得上人法，得禅、得解脱、得定、得四空定，得须陀洹果、斯陀含果、阿那含果、阿罗汉果，言天来、龙来、鬼神来供养；非沙门，非释种子。汝是中尽形寿不得作，能持不？
善男子听！如来、无所著、等正觉说四依法，比丘出家依是出家人法。依粪扫衣，是比丘出家人法。是中尽形寿，能持不？若得长利：檀越送衣、割截衣、三种坏色衣，亦得受。
依乞食，是比丘出家人法。是中尽形寿，能持不？若得长利：若僧差食、檀越送食、月八日食、十五日食、月初日食、众僧常食、檀越请食，得受。
依树下坐，是比丘出家人法。是中尽形寿，能持不？若得长利：别房、尖头屋、小房、石室、两房一户，得受。
依腐烂药，是比丘出家人法。是中尽形寿，能持不？若得长利：酥、油、生酥、蜜、石蜜，得受。
汝已受戒竟，白四羯磨如法成就，得处所，和上如法，阿阇梨如法，众僧具足。当善受教法，应劝化作福治塔，供养众僧，和上、阿阇梨一切如法教，不得违逆。应学问，诵经，勤求方便，于佛法中得须陀洹果、斯陀含果、阿那含果、阿罗汉果。汝始发心出家，功不唐捐，果报不断。余所未知，当问和上、阿阇梨。
长老一心念！此僧伽梨若干条，割截成，今受持，不离宿。
长老一心念！此钵多罗应量器，今受持，常用故。
大德一心念！我某甲，请大德为依止阿阇梨，愿大德为我作依止阿阇梨。我依大德故，得住。莫放逸。若言好、若言去，弟子答言尔。
大德僧听！我比丘某甲，犯僧残罪覆藏。我比丘某甲，犯僧残罪，随覆藏日，今从僧乞覆藏羯磨。愿僧与我随覆藏日羯磨，慈愍故。
大德僧听！比丘某甲，犯僧残罪覆藏。此比丘某甲，犯僧残罪，随覆藏日，从僧乞覆藏羯磨。若僧时到僧忍听，僧今与比丘某甲随覆藏日羯磨。白如是。
大德僧听！比丘某甲，犯僧残罪覆藏。此比丘某甲，犯僧残罪，随覆藏日，从僧乞覆藏羯磨；僧今与比丘某甲随覆藏日羯磨。谁诸长老忍僧与比丘某甲随覆藏日羯磨者默然，谁不忍者说。是初羯磨。僧已忍与比丘某甲随覆藏日羯磨竟。僧忍，默然故，是事如是持。
大德僧听！我比丘某甲，犯僧残罪覆藏。我比丘某甲，犯僧残罪，随覆藏日，从僧乞覆藏羯磨；僧已与我随覆藏日羯磨。我比丘某甲，已行若干日，未行若干日，白大德僧令知，我行覆藏。
大德僧听！我比丘某甲，犯僧残罪覆藏。我比丘某甲，犯僧残罪，随覆藏日，已从僧乞覆藏羯磨；僧已与我随覆藏日羯磨。我比丘某甲行覆藏竟，今从僧乞六夜摩那埵羯磨。愿僧与我六夜摩那埵羯磨，慈愍故。
大德僧听！比丘某甲，犯僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧已与比丘某甲随覆藏日羯磨。此比丘某甲行覆藏竟，今从僧乞六夜摩那埵羯磨。若僧时到僧忍听，今与比丘某甲六夜摩那埵羯磨。白如是。
大德僧听！比丘某甲，犯僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧已与比丘某甲随覆藏日羯磨。此比丘某甲行覆藏竟，今从僧乞六夜摩那埵羯磨；僧今与比丘某甲六夜摩那埵羯磨。谁诸长老忍僧与比丘某甲六夜摩那埵羯磨者默然，谁不忍者说。是初羯磨。僧已忍与比丘某甲六夜摩那埵羯磨竟。僧忍，默然故，是事如是持。
大德僧听！我比丘某甲，犯僧残罪覆藏。我比丘某甲，犯僧残罪，随覆藏日，从僧乞覆藏羯磨；僧已与我随覆藏日羯磨。我比丘某甲行覆藏竟，今从僧乞六夜摩那埵羯磨；僧已与我六夜摩那埵羯磨。我比丘某甲，已行若干日，未行若干日，白大德僧令知，我行摩那埵。
大德僧听！我比丘某甲，犯僧残罪覆藏。我比丘某甲，犯僧残罪，随覆藏日，已从僧乞覆藏羯磨；僧已与我随覆藏日羯磨。我比丘某甲行覆藏竟，从僧乞六夜摩那埵羯磨；僧已与我六夜摩那埵羯磨。我比丘某甲行六夜摩那埵竟，今从僧乞出罪羯磨。愿僧与我出罪羯磨，慈愍故。
大德僧听！比丘某甲，犯僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧已与比丘某甲随覆藏日羯磨。此比丘某甲行覆藏竟，从僧乞六夜摩那埵羯磨；僧已与比丘某甲六夜摩那埵羯磨。此比丘某甲行六夜摩那埵竟，今从僧乞出罪羯磨。若僧时到僧忍听，僧今与比丘某甲出罪羯磨。白如是。
大德僧听！比丘某甲，犯僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧已与比丘某甲随覆藏日羯磨。此比丘某甲行覆藏竟，从僧乞六夜摩那埵羯磨；僧已与比丘某甲六夜摩那埵羯磨。此比丘某甲行六夜摩那埵竟，今从僧乞出罪羯磨；僧今与比丘某甲出罪羯磨。谁诸长老忍僧与比丘某甲出罪羯磨者默然，谁不忍者说。是初羯磨。僧已忍与比丘某甲出罪羯磨竟。僧忍，默然故，是事如是持。
大德僧听！我比丘某甲，故畜尔许长衣过十日，犯舍堕，今舍与僧。
大德僧听！我比丘某甲，故畜尔许长衣过十日，犯舍堕。此衣已舍与僧，罪今从僧忏悔。大德！受我忏悔。彼答言可尔。
大德僧听！此比丘某甲，故畜尔许长衣过十日，犯舍堕，今舍与僧。若僧时到僧忍听，我受比丘某甲忏悔。白如是。
大德一心念！我比丘某甲，故畜尔许长衣过十日，犯舍堕。此衣已舍与僧，罪今从大德忏悔，不敢覆藏。忏悔则安乐，不忏悔不安乐，忆念犯发露，知而不覆藏。大德忆念我清净，戒身具足，清净布萨。自责汝心，生厌离。答言尔。
大德僧听！比丘某甲，故畜尔许长衣过十日，犯舍堕，今与僧。若僧时到僧忍听，僧今持此衣还此比丘某甲。白如是。
大德僧听！比丘某甲，故畜尔许长衣过十日，犯舍堕。今舍与僧，僧今持此衣还此比丘某甲。谁诸长老忍僧持此衣还比丘某甲者默然，谁不忍者说。僧已忍持此衣还此比丘某甲竟。僧忍，默然故，是事如是持。
大德一心念！我比丘某甲，故畜尔许长衣过十日，犯舍堕。我今舍与大德，舍已当忏悔。
大德一心念！我比丘某甲，故畜尔许长衣过十日，犯舍堕。此衣已舍，罪今从大德忏悔，不敢覆藏。忏悔则安乐，不忏悔不安乐，忆念犯发露，知而不覆藏。大德忆我清净，戒身具足，清净布萨。自责汝心，生厌离。答言尔。
大德一心念！我比丘某甲，犯某甲罪，今从大德忏悔，不敢覆藏。忏悔则安乐，不忏悔不安乐，忆念犯发露，知而不覆藏。大德忆我清净，戒身具足，清净布萨。自责汝心，生厌离。答言尔。长老听我受比丘某甲忏。答言听。
大德僧听！我比丘某甲，于所犯生疑，今白僧令知。须后无疑时，当如法忏悔。
大德一心念！今众僧布萨说戒，比丘某甲亦布萨说戒。我有佛法僧事、若有瞻病事，我与欲及清净，为我捉筹。
大德一心念！众多比丘有佛法僧事、若瞻病事，我与众多比丘受欲及清净，如法僧事，与欲清净，我为捉筹。
大德僧听！若僧时到僧忍听，僧今差比丘某甲教授比丘尼。白如是。
大德僧听！僧今差比丘某甲教授比丘尼。谁诸长老忍僧差比丘某甲教授比丘尼者默然，谁不忍者说。僧已忍差比丘某甲教授比丘尼竟。僧忍，默然故，是事如是持。
一者，虽百岁比丘尼，见新受戒比丘，应起迎逆、礼拜、与敷净坐具。此法应尊重赞叹，尽形寿不得违。
二者，比丘尼不应骂比丘、诃责比丘，不应诽谤言：破戒、破见、破威仪。此法应尊重赞叹，尽形寿不得违。
三者，比丘尼不应为比丘作举、作忆念、作自言，不应遮他见罪、说戒、自恣；不应呵比丘，比丘应呵比丘尼。此法应尊重赞叹，尽形寿不得违。
四者，式叉摩那学戒已，应从比丘僧乞受大戒。此法应尊重赞叹，尽形寿不得违。
五者，比丘尼犯僧残罪，应在二部僧中半月行摩那埵。此法应尊重赞叹，尽形寿不得违。
六者，比丘尼半月半月应从僧乞教授。此法应尊重赞叹，尽形寿不得违。
七者，比丘尼不应在无比丘僧处夏安居。此法应尊重赞叹，尽形寿不得违。
八者，比丘尼僧安居竟，应比丘僧中求三事自恣：见、闻、疑。此法应尊重赞叹，尽形寿不得违。
今日布萨日，某时，众僧集堂说戒。
长老一心念！今日众僧十五日说戒，我某甲清净。
今日众僧十五日说戒，我某甲清净。八难事起及有余缘略说戒文大德僧听！若僧时到僧忍听，僧今差比丘某甲分房舍卧具。白如是。
大德僧听！僧今差比丘某甲分房舍卧具。谁诸长老忍僧差比丘某甲分房舍卧具者默然，谁不忍者说。僧已忍差比丘某甲分房舍卧具竟。僧忍，默然故，是事如是持。
大德上座！如是房舍卧具，随意所乐便取。
长老一心念！我比丘某甲，依某聚落某甲僧伽蓝某甲房，前三月夏安居。房舍坏，修治故。依某甲持律，若有疑事，当往问。
长老一心念！我比丘某甲，受七日法出界外，为某甲事故，还此中安居，白长老令知。
大德僧听！我比丘某甲，受过七日法，若十五日、若一月，出界外，为某甲事故，还此中安居。
大德僧听！若僧时到僧忍听，比丘某甲受过七日法，若十五日、若一月，出界外，为某甲事故，还此中安居。白如是。
大德僧听！比丘某甲受过七日法，若十五日、若一月，出界外，为某甲事故，还此中安居。谁诸长老忍僧听比丘某甲受过七日法，若十五日、若一月，出界外，为某甲事故，还此中安居者默然，谁不忍者说。僧已忍比丘某甲受过七日法，若十五日、若一月，出界外，为某甲事故，还此中安居竟。僧忍，默然故，是事如是持。
大德一心念！今日僧自恣，我比丘某甲亦自恣。我有病患不堪往，我与自恣及欲。
大德一心念！众多比丘病患不堪来，我与众多比丘受欲自恣，如是僧事，与欲自恣。
大德僧听！若僧时到僧忍听，僧今差比丘某甲作授自恣人。如是白。
大德僧听！僧今差比丘某甲作授自恣人。谁诸长老忍僧今差比丘某甲作授自恣人者默然，谁不忍者说。僧已忍差比丘某甲作授自恣人竟。僧忍，默然故，是事如是持。
大德僧听！今日众僧自恣。若僧时到僧忍听，僧和合自恣。白如是。
大德一心念！众僧今日自恣，我比丘某甲亦自恣。若见、闻、疑罪，大德哀愍语我，我若见罪，当如法忏悔。
长老一心念！今日众僧自恣，我比丘某甲亦自恣，我清净。
今日众僧自恣，我比丘某甲亦自恣，我清净。
大德僧听！僧有难事。若僧时到僧忍听，僧今各各三语自恣。白如是。
大德僧听！今日众僧受功德衣。若僧时到僧忍听，众和合受功德衣。白如是。
大德僧听！若僧时到僧忍听，今差比丘某甲为僧持功德衣。白如是。
大德僧听！僧今差比丘某甲为僧持功德衣。谁诸长老忍僧今差比丘某甲为僧持功德衣者默然，谁不忍者说。僧已忍差比丘某甲为僧持功德衣竟。僧忍，默然故，是事如是持。
大德僧听！此住处僧得可分衣，现前僧应分。若僧时到僧忍听，僧今持此衣与比丘某甲，此比丘某甲当持此衣为僧受作功德衣，于此住处持。白如是。
大德僧听！此住处僧得可分衣，现前僧应分；僧今持此衣与比丘某甲，此比丘某甲当持此衣为僧受作功德衣，于此住处持。谁诸长老忍僧持此衣与比丘某甲，比丘某甲当持此衣为僧受作功德衣，于此住处持者默然，谁不忍者说。僧已忍持此衣与比丘某甲，此比丘某甲当持此衣为僧受作功德衣，于此住处持竟。僧忍，默然故，是事如是持。
此衣众僧当受作功德衣，此衣众僧今受作功德衣，此衣众僧已受作功德衣。
其受者已善受，此中所有功德名称属我。彼应答言：尔。
僧集？和合？未受大戒者出？不来者说欲？僧今何所作为？
大德僧听！今日众僧出功德衣。若僧时到僧忍听，僧今和合出功德衣。如是白。
大德僧听！此住处若衣、若非衣，现前僧应分。若僧时到僧忍听，僧今与比丘某甲，彼某甲当还与僧。白如是。
大德僧听！此住处若衣、若非衣，现前僧应分；僧今与比丘某甲，彼某甲当还与僧。谁诸长老忍此住处若衣、若非衣，现前僧应分；僧今与比丘某甲，彼某甲当还与僧者默然，谁不忍者说。僧已忍与比丘某甲，彼某甲当还与僧竟。僧忍，默然故，是事如是持。
长老一心念！是住处得可分衣物，现前僧应分。是中无僧，此衣物属我，我受用。
是住处得可分衣物，现前僧应分。是中无僧，此衣物属我，我受用。
大德僧听！比丘某甲此住处命过，所有衣钵、坐具、针筒、盛衣器，此住处现前僧应分。
大德僧听！比丘某甲命过，所有衣钵、坐具、针筒、盛衣器，现前僧应分。若僧时到僧忍听，僧今与看病人某甲。白如是。
大德僧听！比丘某甲命过，所有衣钵、坐具、针筒、盛衣器，现前僧应分；僧今与看病人某甲。谁诸长老忍僧与看病人某甲衣钵、坐具、针筒、盛衣器者默然，谁不忍者说。僧已忍与看病人某甲衣钵、坐具、针筒、盛衣器竟。僧忍，默然故，是事如是持。
大德僧听！比丘某甲命过，所有若衣、若非衣现前僧应分。若僧时到僧忍听，僧今与比丘某甲，彼某甲当还与僧。白如是。
大德僧听！比丘某甲命过，所有若衣、若非衣，现前僧应分；僧今与比丘某甲，彼某甲当还与僧。谁诸长老忍比丘某甲命过，所有若衣、若非衣，现前僧应分；僧今与比丘某甲，彼某甲当还与僧者默然，谁不忍者说。僧已忍与比丘某甲，彼某甲当还与僧竟。僧忍，默然故，是事如是持。
长老一心念！比丘某甲命过，所有若衣、若非衣，现前僧应分。此住处无僧，是衣物属我，我应受用。
比丘某甲命过，所有若衣、若非衣，现前僧应分。此住处无僧，是衣物属我，我应受用。
大德僧听！若僧时到僧忍听，僧今结某处作净地。白如是。
大德僧听！僧今结某处作净地。谁诸长老忍僧结某处作净地者默然，谁不忍者说。僧已忍结某处作净地竟。僧忍，默然故，是事如是持。
大德僧听！若僧时到僧忍听，比丘某甲能为僧作净法人。白如是。
大德僧听！比丘某甲能为僧作净法人。谁诸长老忍比丘某甲作净法人者默然，谁不忍者说。僧已忍比丘某甲作净法人竟。僧忍，默然故，是事如是持。
长老一心念！我某甲，有此长衣未作净，今为净故施与长老，为真实净。
长老一心念！我比丘某甲，有此长衣未作净，为展转净，施与长老。长老一心念！汝有此长衣未作净，为展转净故施与我，我今受之。汝施与谁？施与某甲。长老一心念！汝是长衣未作净，为展转净故施与我，我已受之。是衣某甲已有，汝为某甲故护持，用时随意。
长老一心念！我比丘某甲，有病因缘，是七日药，为共宿七日故，今于长老边受。
长老一心念！我比丘某甲有病，此尽形寿药，为共宿长服故，今于长老边受。
大德僧听！我比丘某甲，自乞作屋，无主，自为己，我今从众僧乞知无难、无妨处。
大德僧听！比丘某甲，自乞作屋，无主，自为己，今从众僧乞处分无难、无妨处。若僧时到僧忍听，僧今与比丘某甲，处分无难、无妨处。白如是。
大德僧听！此比丘某甲，自乞作屋，无主，自为己，今从众僧乞处分无难、无妨处；僧今与比丘某甲，处分无难、无妨处。谁诸长老忍僧与比丘某甲，处分无难、无妨处者默然，谁不忍者说。僧已忍与比丘某甲，处分无难、无妨处竟。僧忍，默然故，是事如是持。
大德！我已足食，大德看是知是，作余食法。我已食止，汝可食之。
长老！我已受请，长老看是知是，作余食法。我已食止，汝可食之。
长老一心念！我某甲，已受某甲请，有缘事，欲入某甲聚落，至某甲家，白长老令知。
长老一心念！我某甲，非时入某甲聚落，至某甲家，为如是缘事，白长老令知。
大姊僧听！我比丘尼某甲，今从众僧乞度人授具足戒。愿僧听我度人授具足戒。
大姊僧听！此比丘尼某甲，今从众僧乞度人授人具足戒。若僧时到僧忍听，僧今听比丘尼某甲，度人授人具足戒。白如是。
大姊僧听！此比丘尼某甲，今从众僧乞度人授人具足戒。僧今听比丘尼某甲，度人授人具足戒。谁诸大姊忍僧听比丘尼某甲度人授人具足戒者默然，谁不忍者说。僧已忍听比丘尼某甲度人授人具足戒竟。僧忍，默然故，是事如是持。
大姊僧听！此某甲，欲从某甲求剃发。若僧时到僧忍听，为某甲剃发。白如是。
大姊僧听！此某甲，从某甲求出家。若僧时到僧忍听，与某甲出家。白如是。
我某甲，归依佛，归依法，归依僧。我今随佛出家，和上某甲，如来、无所著、等正觉，是我世尊。
我某甲，归依佛，归依法，归依僧。我今随佛出家竟，和上某甲，如来、无所著、等正觉，是我世尊。
尽形寿不得杀生。是沙弥尼戒，能持不？
尽形寿不得偷盗。是沙弥尼戒，能持不？
尽形寿不得淫欲。是沙弥尼戒，能持不？
尽形寿不得妄语。是沙弥尼戒，能持不？
尽形寿不得饮酒。是沙弥尼戒，能持不？
尽形寿不得着华鬘、香涂身。是沙弥尼戒，能持不？
尽形寿不得歌舞倡伎亦不往观听。是沙弥尼戒，能持不？
尽形寿不得高广大床上坐。是沙弥尼戒，能持不？
尽形寿不得非时食。是沙弥尼戒，能持不？
尽形寿不得捉持生像金银宝物。是沙弥尼戒，能持不？
如是沙弥尼十戒，尽形寿不应犯。
当供养三宝：佛宝、法宝、僧宝；勤修三业：坐禅、诵经、劝佐众事。
大姊僧听！我沙弥尼某甲，从僧乞二岁学戒，和上尼某甲。愿僧济度我，慈愍故，与我二岁学戒。
大姊僧听！此沙弥尼某甲，从僧乞二岁学戒，和上尼某甲。若僧时到僧忍听，僧今与沙弥尼某甲二岁学戒，和上尼某甲。白如是。
大姊僧听！此沙弥尼某甲，今从僧乞二岁学戒，和上尼某甲；僧今与沙弥尼某甲二岁学戒，和上尼某甲。谁诸大姊忍僧与沙弥尼某甲二岁学戒，和上尼某甲者默然，谁不忍者说。是初羯磨。僧已忍与沙弥尼某甲二岁学戒竟，和上尼某甲。僧忍，默然故，是事如是持。
汝谛听！如来、无所著、等正觉说六法。不得犯不净行，行淫欲法。若式叉摩那行淫欲法；非式叉摩那，非释种女。若与染污心男子共身相摩触，缺戒，应更与学戒。是中尽形寿不得犯，能持不？
不得偷盗乃至草叶。若式叉摩那取人五钱、若过五钱，自取、教人取，自斫、教人斫，自破、教人破，若烧、若埋、若坏色；非式叉摩那，非释种女。若取减五钱，缺戒，应更与学戒。是中尽形寿不得犯，能持不？
不得故断众生命乃至蚁子。若式叉摩那故自手断人命、求刀授与，教死、劝死、赞死，若与人非药，若堕胎，厌祷咒术，自作、教人作；非式叉摩那，非释种女。若断畜生不能变化者命，缺戒，应更与学戒。是中尽形寿不得犯，能持不？
不得妄语乃至戏笑。若式叉摩那不真实，无所有，自称言得上人法，言得禅、得解脱、得定、得四空定，得须陀洹果、斯陀含果、阿那含果、阿罗汉果，言天来、龙来、鬼神来供养我；非式叉摩那，非释种女。若于众中故妄语，缺戒，应更与学戒。是中尽形寿不得犯，能持不？
不得非时食。若式叉摩那非时食，犯戒，应更与学戒。是中尽形寿不得犯，能持不？
不得饮酒。若式叉摩那饮酒，犯戒，应更与学戒。是中尽形寿不得犯，能持不？
式叉摩那于一切比丘尼戒，是中应尽学，除自取食过食与比丘尼。
我某甲，今求阿姨为和上，愿阿姨为我作和上。我依阿姨故，得受大戒。
大姊僧听！此某甲，从和上尼某甲求受大戒。若僧时到僧忍听，某甲尼为教授师。白如是。
此汝安陀会、郁多罗僧、僧伽梨、僧竭支、覆肩衣、钵。此衣钵是汝有不？答言有。
汝谛听！今真诚时，我今问汝，有便言有，无当言无。汝不曾作比丘尼不？不贼心受戒不？不杀父、杀母、杀阿罗汉不？不非人不？非畜生不？非二根人不？汝字何等？和上字谁？年岁满不？衣钵具足不？父母、夫主为听汝不？不负人债不？非婢不？是女人不？女人有如是诸病：癞、痈疽、白癞、干痟、癫狂、二根、二道合、道小、大小便常漏、涕唾常出。汝有如是诸病不？如我向者所问，僧中亦当如是问。如向者答我，僧中亦当如是答。
大姊僧听！是某甲，从和上尼某甲求受大戒。若僧时到僧忍听，我已教授竟，听使来。白如是。
大姊僧听！我某甲，从和上尼某甲求受大戒。我某甲，今从僧乞受大戒，和上尼某甲。愿僧济拔我，慈愍故。
大姊僧听！此某甲，从和上尼某甲求受大戒。此某甲，今从僧乞受大戒，和上尼某甲。若僧时到僧忍听，我问诸难事。白如是。
汝谛听！今是真诚时，我今问汝，有便言有，无当言无。汝不曾作比丘尼不？不贼心受戒不？不杀父、杀母、杀阿罗汉不？非非人不？非畜生不？非二根人不？汝字何等？和上字谁？年岁满不？衣钵具足不？父母、夫主为听汝不？非负人债不？非婢不？是女人不？女人有如是诸病：癞、痈疽、白癞、干痟、癫狂、二根、二道合、道小、大小便常漏、涕唾常出。有如是诸病不？
大姊僧听！此某甲，从和上尼某甲求受大戒。此某甲，今从僧乞受大戒，和上尼某甲。所说清净，无诸难事，年岁已满，衣钵具足。若僧时到僧忍听，僧今授某甲大戒，和上尼某甲。白如是。
大姊僧听！此某甲，从和上尼某甲求受大戒。此某甲，今从僧乞受大戒，和上尼某甲。所说清净，无诸难事，年岁已满，衣钵具足。僧今授某甲大戒，和上尼某甲。谁诸大姊忍僧今授某甲大戒，和上尼某甲者默然，谁不忍者说。是初羯磨。僧已忍与某甲受大戒竟，和上尼某甲。僧忍，默然故，是事如是持。
大德僧听！我某甲，从和上尼某甲求受大戒。我某甲，今从僧乞受大戒，和上尼某甲。愿僧济度我，慈愍故。
大德僧听！此某甲，从和上尼某甲求受大戒。此某甲，今从僧乞受大戒，和上尼某甲。若僧时到僧忍听，我问诸难事。白如是。
善女谛听！今是真诚时，实当言实，不实当言不实，随所问汝，汝当以实答我。汝不曾作比丘尼不？不贼心受戒不？不杀父、杀母、杀阿罗汉不？非非人不？非畜生不？非二根人不？汝字何等？和上字谁？年岁满不？衣钵具足不？父母、夫主为听汝不？汝不负人债不？非婢不？汝是女人不？女人有如是诸病：癞、痈疽、白癞、干痟、癫狂病。汝有如是诸病不？汝学戒未？汝清净不？已学戒未？清净不？
大德僧听！此某甲，从和上尼某甲求受大戒。此某甲，今从僧乞受大戒，和上尼某甲。所说清净，无诸难事，年岁已满，衣钵具足，已学戒清净。若僧时到僧忍听，僧今为某甲受大戒，和上尼某甲。白如是。
大德僧听！此某甲，从和上尼某甲求受大戒。此某甲，今从僧乞受大戒，和上尼某甲，所说清净，无诸难事，年岁已满，衣钵具足，已学戒清净；僧今为某甲受大戒，和上尼某甲。谁诸长老忍僧与某甲受大戒，和上尼某甲者默然，谁不忍者说。是初羯磨。僧已忍为某甲受大戒竟，和上尼某甲。僧忍，默然故，是事如是持。
善女人谛听！如来、无所著、等正觉说八波罗夷法，若比丘尼犯者，非比丘尼，非释种女。一切不得作不净行，行淫欲法。若比丘尼作不净行，行淫欲法，乃至共畜生；非比丘尼，非释种女。是中尽形寿不得犯，能持不？
不得偷盗乃至草叶。若比丘尼取人五钱、若过五钱，自取、教人取，自斫、教人斫，自破、教人破，若烧、若埋、若坏色；非比丘尼，非释种女。是中尽形寿不得犯，能持不？
不得断众生命乃至蚁子。若比丘尼自手断、若教他断人命，持刀授与，教死、赞死、劝死，与人非药，若堕胎，厌祷咒术，若自作、方便教人作；非比丘尼，非释种女。是中尽形寿不得犯，能持不？
不得妄语乃至戏笑。若比丘尼不真实，非己有，自称得上人法，得禅、得解脱、三昧、正受，得须陀洹果、斯陀含果、阿那含果、阿罗汉果，言天来、龙来、鬼神来供养我；非比丘尼，非释种女。是中尽形寿不得犯，能持不？
不得身相摩触乃至共畜生。若比丘尼有染污心，与染污心男子身相触，腋以下，膝以上，若摩、若捺、若逆摩、若顺摩、若牵、若推、若举、若下、若捉、若急捺；非比丘尼，非释种女。是中尽形寿不得犯，能持不？
不得犯八事乃至共畜生。若比丘尼有染污心，与染污心男子，受捉手、捉衣、至屏处、屏处住、屏处语、若共行、若身相近、若共期，犯此八事；非比丘尼，非释种女。是中尽形寿不得犯，能持不？
不得覆藏他罪乃至突吉罗恶说。若比丘尼知比丘尼犯波罗夷，不自举、不白僧、不语人令知。后于异时，此比丘尼若休道、若灭摈、若作不共住、若入外道；后作如是言：我先知此人如是如是。非比丘尼，非释种女，覆藏他重罪故。是中尽形寿不得犯，能持不？
不得随被举比丘语乃至沙弥。若比丘尼知比丘为僧所举，如法、如毗尼、如佛所教，犯威仪，未忏悔，不作共住；便随顺。彼比丘尼谏此比丘尼言：大姊！彼比丘为僧所举，如法、如毗尼、如佛所教，犯威仪，未忏悔，不作共住；莫随顺彼比丘语。彼比丘尼谏此比丘尼时，坚持不舍。彼比丘尼应乃至三谏，舍此事故。乃至三谏，舍者善；若不舍者，非比丘尼，非释种女，犯随举。是中尽形寿不得犯，能持不？
善女人谛听！如来、无所著、等正觉说四依法，比丘尼出家依是，是出家人法。依粪扫衣，是比丘尼出家法。是中尽形寿能持不？若得长利：檀越施衣、割坏衣，得受。
依乞食，是比丘尼出家人法。是中尽形寿能持不？若得长利：若僧差食、檀越送食、月八日食、十五日食、月初日食、众常食、檀越请食，得受。
依树下坐，是比丘尼出家人法。是中尽形寿能持不？若得长利：别房、尖头小屋、石室、两房一户，得受。
依腐烂药，是比丘尼出家人法。是中尽形寿能持不？若得长利：酥、油、生酥、蜜、石蜜，得受。
汝已受戒竟，白四羯磨如法成就，得处所，和上如法，阿阇梨如法，二部众僧具足。当善受教法，应劝化作福治塔，供养众僧。和上、阿阇梨一切如法教，不得违逆。应学问，诵经，勤求方便，于佛法中得须陀洹果、斯陀含果、阿那含果、阿罗汉果。汝始发心出家，功不唐捐，果报不断。余所不知，当问和上、阿阇梨。
大德僧听！我比丘尼某甲，犯某甲僧残罪，今从二部僧乞半月摩那埵羯磨。愿僧与我半月摩那埵羯磨，慈愍故。
大德僧听！比丘尼某甲，犯某甲僧残罪，今从二部僧乞半月摩那埵羯磨。若僧时到僧忍听，僧今与比丘尼某甲半月摩那埵羯磨。白如是。
大德僧听！比丘尼某甲，犯某甲僧残罪，今从二部僧乞半月摩那埵羯磨；僧今与比丘尼某甲半月摩那埵羯磨。谁诸长老忍僧与比丘尼某甲半月摩那埵羯磨者默然，谁不忍者说。是初羯磨。僧已忍与比丘尼某甲半月摩那埵羯磨竟。僧忍，默然故，是事如是持。
大德僧听！我比丘尼某甲，犯某甲僧残罪，从二部僧乞半月摩那埵羯磨；僧已与我半月摩那埵羯磨。我比丘尼某甲，已行若干日，余有若干日在，白大德僧令知，我行摩那埵。
大德僧听！我比丘尼某甲，犯某甲僧残罪，从二部僧乞半月摩那埵羯磨；僧已与我半月摩那埵羯磨。我于二部僧中半月行摩那埵竟，今从僧乞出罪羯磨。愿僧与我出罪羯磨，慈愍故。
大德僧听！比丘尼某甲，犯某甲僧残罪，从二部僧乞半月摩那埵羯磨；已与比丘尼某甲半月摩那埵羯磨。此比丘尼某甲，已于二部僧中半月行摩那埵竟，今从僧乞出罪羯磨。若僧时到僧忍听，僧今与比丘尼某甲出罪羯磨。白如是。
大德僧听！比丘尼某甲，犯某甲僧残罪，从二部僧乞半月摩那埵羯磨；僧已与比丘尼某甲半月摩那埵羯磨。此比丘尼某甲，已于二部僧中半月行摩那埵竟，今从僧乞出罪羯磨；僧今与比丘尼某甲出罪羯磨。谁诸长老忍僧与比丘尼某甲出罪羯磨者默然，谁不忍者说。是初羯磨。僧已忍与比丘尼某甲出罪羯磨竟。僧忍，默然故，是事如是持。
大姊僧听！若僧时到僧忍听，僧今差比丘尼某甲，为比丘尼僧故，半月往比丘僧中求教授。白如是。
大姊僧听！僧今差比丘尼某甲，为比丘尼僧故，半月往比丘僧中求教授。谁诸大姊忍僧差比丘尼某甲，为比丘尼僧故，半月往比丘僧中求教授者默然，谁不忍者说。僧已忍差比丘尼某甲，为比丘尼僧故，半月往比丘僧中求教授竟。僧忍，默然故，是事如是持。
大德一心念！比丘尼僧和合，礼比丘僧足，求教授。
大德僧听！比丘尼僧和合，礼僧足，求教授。
大姊僧听！若僧时到僧忍听，僧今差比丘尼某甲，为比丘尼僧故，往大僧中说三事自恣：见、闻、疑。白如是。
大姊僧听！僧今差比丘尼某甲，为比丘尼僧故，往大僧中说三事自恣：见、闻、疑。谁诸大姊忍僧差比丘尼某甲，为比丘尼僧故，往大僧中说三事自恣：见、闻、疑者默然，谁不忍者说。僧已忍差比丘尼某甲，为比丘尼僧故，往大僧中说三事自恣：见、闻、疑竟。僧忍，默然故，是事如是持。
比丘僧夏安居竟，比丘尼夏安居竟。比丘僧说三事自恣：见、闻、疑。大德僧慈愍故语我，我若见罪，当如法忏悔。
我比丘某甲，于此僧伽蓝雨安居前三月。
我某甲比丘，是住处夏安居前三月，有缘事出界行，受七日法，是住处安居自恣。