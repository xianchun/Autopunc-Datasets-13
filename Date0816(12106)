復次，善現！諸菩薩摩訶薩善友者，謂若能以無所得為方便，說四靜慮常無常相不可得，說四無量、四無色定常無常相不可得；說四靜慮樂苦相不可得，說四無量、四無色定樂苦相不可得；說四靜慮我無我相不可得，說四無量、四無色定我無我相不可得；說四靜慮凈不凈相不可得，說四無量、四無色定凈不凈相不可得；說四靜慮空不空相不可得，說四無量、四無色定空不空相不可得；說四靜慮無相有相相不可得，說四無量、四無色定無相有相相不可得；說四靜慮無愿有愿相不可得，說四無量、四無色定無愿有愿相不可得；說四靜慮寂靜不寂靜相不可得，說四無量、四無色定寂靜不寂靜相不可得；說四靜慮遠離不遠離相不可得，說四無量、四無色定遠離不遠離相不可得，及勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，說四念住常無常相不可得，說四正斷、四神足、五根、五力、七等覺支、八圣道支常無常相不可得；說四念住樂苦相不可得，說四正斷乃至八圣道支樂苦相不可得；說四念住我無我相不可得，說四正斷乃至八圣道支我無我相不可得；說四念住凈不凈相不可得，說四正斷乃至八圣道支凈不凈相不可得；說四念住空不空相不可得，說四正斷乃至八圣道支空不空相不可得；說四念住無相有相相不可得，說四正斷乃至八圣道支無相有相相不可得；說四念住無愿有愿相不可得，說四正斷乃至八圣道支無愿有愿相不可得；說四念住寂靜不寂靜相不可得，說四正斷乃至八圣道支寂靜不寂靜相不可得；說四念住遠離不遠離相不可得，說四正斷乃至八圣道支遠離不遠離相不可得，及勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，說空解脫門常無常相不可得，說無相、無愿解脫門常無常相不可得；說空解脫門樂苦相不可得，說無相、無愿解脫門樂苦相不可得；說空解脫門我無我相不可得，說無相、無愿解脫門我無我相不可得；說空解脫門凈不凈相不可得，說無相、無愿解脫門凈不凈相不可得；說空解脫門空不空相不可得，說無相、無愿解脫門空不空相不可得；說空解脫門無相有相相不可得，說無相、無愿解脫門無相有相相不可得；說空解脫門無愿有愿相不可得，說無相、無愿解脫門無愿有愿相不可得；說空解脫門寂靜不寂靜相不可得，說無相、無愿解脫門寂靜不寂靜相不可得；說空解脫門遠離不遠離相不可得，說無相、無愿解脫門遠離不遠離相不可得，及勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，說布施波羅蜜多常無常相不可得，說凈戒、安忍、精進、靜慮、般若波羅蜜多常無常相不可得；說布施波羅蜜多樂苦相不可得，說凈戒、安忍、精進、靜慮、般若波羅蜜多樂苦相不可得；說布施波羅蜜多我無我相不可得，說凈戒、安忍、精進、靜慮、般若波羅蜜多我無我相不可得；說布施波羅蜜多凈不凈相不可得，說凈戒、安忍、精進、靜慮、般若波羅蜜多凈不凈相不可得；說布施波羅蜜多空不空相不可得，說凈戒、安忍、精進、靜慮、般若波羅蜜多空不空相不可得；說布施波羅蜜多無相有相相不可得，說凈戒、安忍、精進、靜慮、般若波羅蜜多無相有相相不可得；說布施波羅蜜多無愿有愿相不可得，說凈戒、安忍、精進、靜慮、般若波羅蜜多無愿有愿相不可得；說布施波羅蜜多寂靜不寂靜相不可得，說凈戒、安忍、精進、靜慮、般若波羅蜜多寂靜不寂靜相不可得；說布施波羅蜜多遠離不遠離相不可得，說凈戒、安忍、精進、靜慮、般若波羅蜜多遠離不遠離相不可得，及勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，說五眼常無常相不可得，說六神通常無常相不可得；說五眼樂苦相不可得，說六神通樂苦相不可得；說五眼我無我相不可得，說六神通我無我相不可得；說五眼凈不凈相不可得，說六神通凈不凈相不可得；說五眼空不空相不可得，說六神通空不空相不可得；說五眼無相有相相不可得，說六神通無相有相相不可得；說五眼無愿有愿相不可得，說六神通無愿有愿相不可得；說五眼寂靜不寂靜相不可得，說六神通寂靜不寂靜相不可得；說五眼遠離不遠離相不可得，說六神通遠離不遠離相不可得，及勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，說佛十力常無常相不可得，說四無所畏、四無礙解、大慈大悲大喜大舍、十八佛不共法、一切智、道相智、一切相智常無常相不可得；說佛十力樂苦相不可得，說四無所畏乃至一切相智樂苦相不可得；說佛十力我無我相不可得，說四無所畏乃至一切相智我無我相不可得；說佛十力凈不凈相不可得，說四無所畏乃至一切相智凈不凈相不可得；說佛十力空不空相不可得，說四無所畏乃至一切相智空不空相不可得；說佛十力無相有相相不可得，說四無所畏乃至一切相智無相有相相不可得；說佛十力無愿有愿相不可得，說四無所畏乃至一切相智無愿有愿相不可得；說佛十力寂靜不寂靜相不可得，說四無所畏乃至一切相智寂靜不寂靜相不可得；說佛十力遠離不遠離相不可得，說四無所畏乃至一切相智遠離不遠離相不可得，及勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，雖說修四靜慮法不可得，說修四無量、四無色定法不可得，而勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，雖說修四念住法不可得，說修四正斷、四神足、五根、五力、七等覺支、八圣道支法不可得，而勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，雖說修空解脫門法不可得，說修無相、無愿解脫門法不可得，而勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，雖說修布施波羅蜜多法不可得，說修凈戒、安忍、精進、靜慮、般若波羅蜜多法不可得，而勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，雖說修五眼法不可得，說修六神通法不可得，而勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
復次，善現！諸菩薩摩訶薩善友者，謂若能以無所得為方便，雖說修佛十力法不可得，說修四無所畏、四無礙解、大慈大悲大喜大舍、十八佛不共法、一切智、道相智、一切相智法不可得，而勸依此法勤修善根，不令回向聲聞、獨覺，唯令證得一切智智。善現！是為菩薩摩訶薩善友。若菩薩摩訶薩修行般若波羅蜜多時，為此善友之所攝受，聞說如是甚深般若波羅蜜多，其心不驚不恐不怖。
尒時，具壽善現白佛言：世尊！云何菩薩摩訶薩修行般若波羅蜜多時，無方便善巧故，聞說如是甚深般若波羅蜜多，其心有驚有恐有怖？
佛告善現：若菩薩摩訶薩修行般若波羅蜜多時，離應一切智智心，修行般若波羅蜜多，於修般若波羅蜜多有所得有所恃，以有所得為方便故；離應一切智智心，修行靜慮、精進、安忍、凈戒、布施波羅蜜多，於修靜慮乃至布施波羅蜜多有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，修行四靜慮，於修四靜慮有所得有所恃，以有所得為方便故；離應一切智智心，修行四無量、四無色定，於修四無量、四無色定有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，修行四念住，於修四念住有所得有所恃，以有所得為方便故；離應一切智智心，修行四正斷、四神足、五根、五力、七等覺支、八圣道支，於修四正斷乃至八圣道支有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，修行空解脫門，於修空解脫門有所得有所恃，以有所得為方便故；離應一切智智心，修行無相、無愿解脫門，於修無相、無愿解脫門有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，修行五眼，於修五眼有所得有所恃，以有所得為方便故；離應一切智智心，修行六神通，於修六神通有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，修行佛十力，於修佛十力有所得有所恃，以有所得為方便故；離應一切智智心，修行四無所畏、四無礙解、大慈大悲大喜大舍、十八佛不共法、一切智、道相智、一切相智，於修四無所畏乃至一切相智有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀色內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，於觀色空有所得有所恃，以有所得為方便故；離應一切智智心，觀受想行識內空乃至無性自性空，於觀受想行識空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀眼處內空乃至無性自性空，於觀眼處空有所得有所恃，以有所得為方便故；離應一切智智心，觀耳鼻舌身意處內空乃至無性自性空，於觀耳鼻舌身意處空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀色處內空乃至無性自性空，於觀色處空有所得有所恃，以有所得為方便故；離應一切智智心，觀聲香味觸法處內空乃至無性自性空，於觀聲香味觸法處空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀眼界內空乃至無性自性空，於觀眼界空有所得有所恃，以有所得為方便故；離應一切智智心，觀色界、眼識界及眼觸、眼觸為緣所生諸受內空乃至無性自性空，於觀色界乃至眼觸為緣所生諸受空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀耳界內空乃至無性自性空，於觀耳界空有所得有所恃，以有所得為方便故；離應一切智智心，觀聲界、耳識界及耳觸、耳觸為緣所生諸受內空乃至無性自性空，於觀聲界乃至耳觸為緣所生諸受空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀鼻界內空乃至無性自性空，於觀鼻界空有所得有所恃，以有所得為方便故；離應一切智智心，觀香界、鼻識界及鼻觸、鼻觸為緣所生諸受內空乃至無性自性空，於觀香界乃至鼻觸為緣所生諸受空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀舌界內空乃至無性自性空，於觀舌界空有所得有所恃，以有所得為方便故；離應一切智智心，觀味界、舌識界及舌觸、舌觸為緣所生諸受內空乃至無性自性空，於觀味界乃至舌觸為緣所生諸受空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀身界內空乃至無性自性空，於觀身界空有所得有所恃，以有所得為方便故；離應一切智智心，觀觸界、身識界及身觸、身觸為緣所生諸受內空乃至無性自性空，於觀觸界乃至身觸為緣所生諸受空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀意界內空乃至無性自性空，於觀意界空有所得有所恃，以有所得為方便故；離應一切智智心，觀法界、意識界及意觸、意觸為緣所生諸受內空乃至無性自性空，於觀法界乃至意觸為緣所生諸受空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀地界內空乃至無性自性空，於觀地界空有所得有所恃，以有所得為方便故；離應一切智智心，觀水火風空識界內空乃至無性自性空，於觀水火風空識界空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀苦圣諦內空乃至無性自性空，於觀苦圣諦空有所得有所恃，以有所得為方便故；離應一切智智心，觀集滅道圣諦內空乃至無性自性空，於觀集滅道圣諦空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀無明內空乃至無性自性空，於觀無明空有所得有所恃，以有所得為方便故；離應一切智智心，觀行、識、名色、六處、觸、受、愛、取、有、生、老死愁嘆苦憂惱，內空乃至無性自性空，於觀行乃至老死愁嘆苦憂惱空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀四靜慮內空乃至無性自性空，於觀四靜慮空有所得有所恃，以有所得為方便故；離應一切智智心，觀四無量、四無色定內空乃至無性自性空，於觀四無量、四無色定空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀四念住內空乃至無性自性空，於觀四念住空有所得有所恃，以有所得為方便故；離應一切智智心，觀四正斷、四神足、五根、五力、七等覺支、八圣道支內空乃至無性自性空，於觀四正斷乃至八圣道支空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀空解脫門內空乃至無性自性空，於觀空解脫門空有所得有所恃，以有所得為方便故；離應一切智智心，觀無相、無愿解脫門內空乃至無性自性空，於觀無相、無愿解脫門空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀布施波羅蜜多內空乃至無性自性空，於觀布施波羅蜜多空有所得有所恃，以有所得為方便故；離應一切智智心，觀凈戒、安忍、精進、靜慮、般若波羅蜜多內空乃至無性自性空，於觀凈戒、安忍、精進、靜慮、般若波羅蜜多空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀五眼內空乃至無性自性空，於觀五眼空有所得有所恃，以有所得為方便故；離應一切智智心，觀六神通內空乃至無性自性空，於觀六神通空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
善現！若菩薩摩訶薩修行般若波羅蜜多時，離應一切智智心，觀佛十力內空乃至無性自性空，於觀佛十力空有所得有所恃，以有所得為方便故；離應一切智智心，觀四無所畏、四無礙解、大慈大悲大喜大舍、十八佛不共法、一切智、道相智、一切相智內空乃至無性自性空，於觀四無所畏乃至一切相智空有所得有所恃，以有所得為方便故。善現！如是菩薩摩訶薩修行般若波羅蜜多時，無方便善巧，聞說如是甚深般若波羅蜜多，其心有驚有恐有怖。
尒時，善現白佛言：世尊！云何菩薩摩訶薩修行般若波羅蜜多時，為諸惡友之所攝受，聞說如是甚深般若波羅蜜多，其心有驚有恐有怖？
佛告善現：諸菩薩摩訶薩惡友者，若教厭離般若波羅蜜多相應之法，若教厭離靜慮、精進、安忍、凈戒、布施波羅蜜多相應之法，謂作是言：咄善男子！汝等於此六到彼岸相應之法，不應修學。所以者何？此法定非如來所說，是文頌者妄所制造，是故汝等不應聽習，不應受持，不應讀誦，不應思惟，不應尋究，不應為他宣說開示。善現！是為菩薩摩訶薩惡友。若菩薩摩訶薩修行般若波羅蜜多時，為此惡友之所攝受，聞說如是甚深般若波羅蜜多，其心有驚有恐有怖。
復次，善現！諸菩薩摩訶薩惡友者，若不為說魔事魔過，謂有惡魔作佛形像，來教菩薩摩訶薩厭離六波羅蜜多言：善男子！汝今何用修此般若波羅蜜多？汝今何用修此靜慮、精進、安忍、凈戒、布施波羅蜜多？善現！若不為說如是等事令覺悟者，是為菩薩摩訶薩惡友。若菩薩摩訶薩修行般若波羅蜜多時，為此惡友之所攝受，聞說如是甚深般若波羅蜜多，其心有驚有恐有怖。
復次，善現！菩薩摩訶薩惡友者，若不為說魔事魔過，謂有惡魔作佛形像，來為菩薩摩訶薩說聲聞、獨覺相應之法，所謂契經乃至論議，分別開示，勸令修學。善現！若不為說如是等事令覺悟者，是為菩薩摩訶薩惡友。若菩薩摩訶薩修行般若波羅蜜多時，為此惡友之所攝受，聞說如是甚深般若波羅蜜多，其心有驚有恐有怖。
復次，善現！菩薩摩訶薩惡友者，若不為說魔事魔過，謂有惡魔作佛形像，來至菩薩摩訶薩所言：善男子！汝無菩薩種姓，無真實菩提心，不能證得不退轉地，亦不能證無上菩提。善現！若不為說如是等事令覺悟者，是為菩薩摩訶薩惡友。若菩薩摩訶薩修行般若波羅蜜多時，為此惡友之所攝受，聞說如是甚深般若波羅蜜多，其心有驚有恐有怖。
復次，善現！菩薩摩訶薩惡友者，若不為說魔事魔過，謂有惡魔作佛形像，來至菩薩摩訶薩所言：善男子！色空，無我我所，受想行識空，無我我所；眼處空，無我我所，耳鼻舌身意處空，無我我所；色處空，無我我所，聲香味觸法處空，無我我所；眼界空，無我我所，色界、眼識界及眼觸、眼觸為緣所生諸受空，無我我所；耳界空，無我我所，聲界、耳識界及耳觸、耳觸為緣所生諸受空，無我我所；鼻界空，無我我所，香界、鼻識界及鼻觸、鼻觸為緣所生諸受空，無我我所；舌界空，無我我所，味界、舌識界及舌觸、舌觸為緣所生諸受空，無我我所；身界空，無我我所，觸界、身識界及身觸、身觸為緣所生諸受空，無我我所；意界空，無我我所，法界、意識界及意觸、意觸為緣所生諸受空，無我我所；地界空，無我我所，水火風空識界空，無我我所；苦圣諦空，無我我所，集滅道圣諦空，無我我所；無明空，無我我所，行、識、名色、六處、觸、受、愛、取、有、生、老死愁嘆苦憂惱空，無我我所；四靜慮空，無我我所，四無量、四無色定空，無我我所；四念住空，無我我所，四正斷、四神足、五根、五力、七等覺支、八圣道支空，無我我所；空解脫門空，無我我所，無相、無愿解脫門空，無我我所；布施波羅蜜多空，無我我所，凈戒、安忍、精進、靜慮、般若波羅蜜多空，無我我所；五眼空，無我我所，六神通空，無我我所；佛十力空，無我我所，四無所畏、四無礙解、大慈大悲大喜大舍、十八佛不共法、一切智、道相智、一切相智空，無我我所。咄善男子！諸法皆空，無我我所，誰能修習六到彼岸？誰復能證無上菩提？設證菩提，為何所用？善現！若不為說如是等事令覺悟者，是為菩薩摩訶薩惡友。若菩薩摩訶薩修行般若波羅蜜多時，為此惡友之所攝受，聞說如是甚深般若波羅蜜多，其心有驚有恐有怖。
復次，善現！菩薩摩訶薩惡友者，若不為說魔事魔過，謂有惡魔作獨覺形像，來至菩薩摩訶薩所言：善男子！十方皆空，諸佛菩薩及聲聞眾都無所有。善現！若不為說如是等事令覺悟者，是為菩薩摩訶薩惡友。若菩薩摩訶薩修行般若波羅蜜多時，為此惡友之所攝受，聞說如是甚深般若波羅蜜多，其心有驚有恐有怖。
復次，善現！菩薩摩訶薩惡友者，若不為說魔事魔過，謂有惡魔作聲聞形像，來至菩薩摩訶薩所，毀訾應一切智智作意，令深厭離；贊嘆應聲聞、獨覺作意，令極愛樂。善現！若不為說如是等事令覺悟者，是為菩薩摩訶薩惡友。若菩薩摩訶薩修行般若波羅蜜多時，為此惡友之所攝受，聞說如是甚深般若波羅蜜多，其心有驚有恐有怖。
復次，善現！菩薩摩訶薩惡友者，若不為說魔事魔過，謂有惡魔作親教軌范形像，來至菩薩摩訶薩所，教令厭離菩薩勝行，謂四念住乃至八圣道支、布施波羅蜜多乃至般若波羅蜜多，及令厭離一切智智，謂五眼、六神通、佛十力乃至一切相智，唯教修習空、無相、無愿三解脫門，汝學此法，速證聲聞或獨覺果究竟安樂，何用勤苦求趣無上正等菩提？善現！若不為說如是等事令覺悟者，是為菩薩摩訶薩惡友。若菩薩摩訶薩修行般若波羅蜜多時，為此惡友之所攝受，聞說如是甚深般若波羅蜜多，其心有驚有恐有怖。