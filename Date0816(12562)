寬賢老居士慧鑒：
年譜一冊，今日始得寓目。關河多阻，感嘆奚如？憶壬辰歲春，云門事變時，云重傷重病，目不見，耳不聞，奄奄一息，九死余生，偃臥床褥。弟子證圓等，侍奉病榻，夙夜詢問予生平事蹟，蓋恐云有意外及禍患之重來也。
云神情不甯，語音乖澀，隨說隨錄，不成片段，予亦未曾過目，只證圓等將稿寄交居士考訂，承港中善信過愛，遽爾印行，且再版矣。時閱四年，云始得見，其中不無誤記之處。今令侍者略為簽出，請居士於刊刻三版時更正之。
云目瞶耳聾，不能細閱，百病日增，待盡而已。人生如夢，一切皆幻，空中飛鳥，有何跡可尋？況學道人耶？留此數行又有何益？若居士以為佛法不離世法，隨順可爾。此候