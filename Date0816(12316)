佛告舍利子：若菩薩摩訶薩修行般若波羅蜜多，已能成辦如是功德。尒時，三千大千世界四大天王皆大歡喜，咸作是念：我等今者應以四鉢奉此菩薩，如昔天王奉先佛鉢。是時，三千大千世界三十三天、夜摩天、覩史多天、樂變化天、他化自在天，皆大歡喜，咸作是念：我等皆當供養恭敬，尊重贊嘆如是菩薩，令阿素洛兇黨損減，使諸天眾眷屬增益。是時，三千大千世界梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天歡喜欣悅，咸作是念：我等當請如是菩薩速證無上正等菩提，轉妙法輪，饒益一切。
舍利子！若菩薩摩訶薩修行般若波羅蜜多，增益六種波羅蜜多時，彼世界諸善男子善女人等，若見若聞，皆大歡喜，咸作是念：我等愿為如是菩薩，當作父母、兄弟、姊妹、妻子、眷屬、知識、朋友，因此方便，修諸善業，亦當證得無上菩提。時彼世界四大王眾天乃至色究竟天，若見若聞，皆大歡喜，咸作是念：我等當作種種方便，令是菩薩離非梵行，從初發心乃至成佛常修梵行。所以者何？若染色欲於生梵天尚能為障，況得無上正等菩提。是故菩薩斷欲出家修梵行者，能得無上正等菩提，非不斷者。
時舍利子白佛言：世尊！諸菩薩摩訶薩為要當有父母、妻子、諸親友耶？
佛告具壽舍利子言：或有菩薩具有父母、妻子、眷屬而修菩薩摩訶薩行；或有菩薩摩訶薩無有妻子，從初發心乃至成佛常修梵行，不壞童真；或有菩薩摩訶薩方便善巧示受五欲，厭舍出家，修行梵行，方得無上正等菩提。舍利子！譬如幻師，或彼弟子善於幻法，幻作種種五妙欲具，於中自恣，共相娛樂，於意云何？彼幻所作，為有實不？
舍利子言：不也，世尊！不也，善逝！
佛言：舍利子！菩薩摩訶薩亦復如是，為欲成熟諸有情故，方便善巧化受五欲，實無是事。然此菩薩摩訶薩於五欲中深生厭患，不為五欲過失所染，以無量門訶毀諸欲，欲為熾火，燒身心故，欲為穢惡，染自他故，欲為魁膾，於去、來、今常為害故，欲為怨敵，長夜伺求，作衰損故，欲如草炬，欲如苦果，欲如利劍，欲如火聚，欲如毒器，欲如幻惑，欲如闇井，欲如詐親、旃茶羅等。舍利子！諸菩薩摩訶薩以如是等無量過門訶毀諸欲，既善了知諸欲過失，寧有真實受諸欲事？但為饒益所化有情，方便善巧示受諸欲。
尒時，舍利子白佛言：世尊！云何菩薩摩訶薩應行般若波羅蜜多？
佛告具壽舍利子言：舍利子！菩薩摩訶薩修行般若波羅蜜多時，應如是觀：實有菩薩，不見有菩薩，不見菩薩名；不見般若波羅蜜多，不見般若波羅蜜多名；不見行，不見不行。何以故？舍利子！菩薩自性空，菩薩名空。所以者何？色自性空，不由空故。色空非色，色不離空，空不離色，色即是空，空即是色。受想行識自性空，不由空故。受想行識空非受想行識，受想行識不離空，空不離受想行識，受想行識即是空，空即是受想行識。何以故？舍利子！此但有名謂為菩提，此但有名謂為薩埵，此但有名謂為菩提薩埵，此但有名謂之為空，此但有名謂之為色受想行識。如是自性無生無滅，無染無凈，菩薩摩訶薩如是行般若波羅蜜多，不見生，不見滅，不見染，不見凈。何以故？但假立客名，別別於法而起分別；假立客名，隨起言說，如如言說，如是如是生起執著。菩薩摩訶薩修行般若波羅蜜多時，於如是等，一切不見，由不見故，不生執著。
復次，舍利子！諸菩薩摩訶薩修行般若波羅蜜多時，應如是觀：菩薩但有名，佛但有名，般若波羅蜜多但有名；色但有名，受想行識但有名；眼處但有名，耳鼻舌身意處但有名；色處但有名，聲香味觸法處但有名；眼界但有名，耳鼻舌身意界但有名；色界但有名，聲香味觸法界但有名；眼識界但有名，耳鼻舌身意識界但有名；眼觸但有名，耳鼻舌身意觸但有名；眼觸為緣所生諸受但有名，耳鼻舌身意觸為緣所生諸受但有名；地界但有名，水火風空識界但有名；因緣但有名，等無間緣、所緣緣、增上緣但有名，從緣所生諸法但有名；無明但有名，行、識、名色、六處、觸、受、愛、取、有、生、老死愁嘆苦憂惱但有名；布施波羅蜜多但有名，凈戒、安忍、精進、靜慮波羅蜜多但有名；內空但有名，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空但有名；四念住但有名，四正斷、四神足、五根、五力、七等覺支、八圣道支但有名；空解脫門但有名，無相、無愿解脫門但有名；苦圣諦但有名，集滅道圣諦但有名；四靜慮但有名，四無量、四無色定但有名；八解脫但有名，八勝處、九次第定、十遍處但有名；陀羅尼門但有名，三摩地門但有名；極喜地但有名，離垢地、發光地、焰慧地、極難勝地、現前地、遠行地、不動地、善慧地、法云地但有名；正觀地但有名，種性地、第八地、見地、薄地、離欲地、已辦地、獨覺地、菩薩地、如來地但有名；五眼但有名，六神通但有名；如來十力但有名，四無所畏、四無礙解、大慈大悲大喜大舍、十八佛不共法但有名；三十二大士相但有名，八十隨好但有名；無忘失法但有名，住舍性但有名；一切智但有名，道相智、一切相智但有名；一切智智但有名，永拔煩惱習氣相續但有名；預流果但有名，一來、不還、阿羅漢果但有名，獨覺菩提但有名，一切菩薩摩訶薩行但有名，諸佛無上正等菩提但有名；世間法但有名，出世間法但有名；有漏法但有名，無漏法但有名；有為法但有名，無為法但有名。
舍利子！如我但有名，謂之為我，實不可得。如是有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者亦但有名。謂為有情乃至見者，以不可得空故，但隨世俗假立客名，諸法亦尒，不應執著。是故菩薩摩訶薩修行般若波羅蜜多時，不見有我乃至見者，亦不見有一切法性。
舍利子！諸菩薩摩訶薩如是修行甚深般若波羅蜜多，除諸佛慧，一切聲聞、獨覺等慧所不能及，以不可得空故。所以者何？是菩薩摩訶薩於名所名俱無所得，以不觀見，無執著故。舍利子！諸菩薩摩訶薩若能如是修行般若波羅蜜多，名善修行甚深般若波羅蜜多。舍利子！假使汝及大目乾連，滿贍部洲如稻、麻、竹、葦、甘蔗林等所有智慧，比行般若波羅蜜多一菩薩摩訶薩智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、笇分、計分、喻分乃至鄔波尼煞曇分亦不及一。何以故？舍利子！是菩薩摩訶薩智慧能使一切有情趣般涅盤，一切聲聞、獨覺智慧不如是故。又舍利子！修行般若波羅蜜多一菩薩摩訶薩，於一日中所修智慧，一切聲聞、獨覺智慧不能及故。
舍利子！置贍部洲。假使汝及大目乾連，滿四大洲如稻、麻、竹、葦、甘蔗林等所有智慧，比行般若波羅蜜多一菩薩摩訶薩智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、笇分、計分、喻分乃至鄔波尼煞曇分亦不及一。何以故？舍利子！是菩薩摩訶薩智慧能使一切有情趣般涅盤，一切聲聞、獨覺智慧不如是故。又舍利子！修行般若波羅蜜多一菩薩摩訶薩，於一日中所修智慧，一切聲聞、獨覺智慧不能及故。
舍利子！置四大洲。假使汝及大目乾連，滿一三千大千世界如稻、麻、竹、葦、甘蔗林等所有智慧，比行般若波羅蜜多一菩薩摩訶薩智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、笇分、計分、喻分乃至鄔波尼煞曇分亦不及一。何以故？舍利子！是菩薩摩訶薩智慧能使一切有情趣般涅盤，一切聲聞、獨覺智慧不如是故。又舍利子！修行般若波羅蜜多一菩薩摩訶薩，於一日中所修智慧，一切聲聞、獨覺智慧不能及故。
舍利子！置一三千大千世界。假使汝及大目乾連，充滿十方殑伽沙等諸佛世界如稻、麻、竹、葦、甘蔗林等所有智慧，比行般若波羅蜜多一菩薩摩訶薩智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、笇分、計分、喻分乃至鄔波尼煞曇分亦不及一。何以故？舍利子！是菩薩摩訶薩智慧能使一切有情趣般涅盤，一切聲聞、獨覺智慧不如是故。又舍利子！修行般若波羅蜜多一菩薩摩訶薩，於一日中所修智慧，一切聲聞、獨覺智慧不能及故。
尒時，舍利子白佛言：世尊！若聲聞乘預流、一來、不還、阿羅漢智慧，若獨覺乘智慧，若菩薩摩訶薩智慧，若諸如來應正等覺智慧，是諸智慧皆無差別，不相違背，無生無滅，自性皆空。若法無差別，不相違，無生滅，自性空，是法差別既不可得，云何世尊說行般若波羅蜜多一菩薩摩訶薩，於一日中所修智慧，一切聲聞、獨覺智慧所不能及？
佛告具壽舍利子言：舍利子！於意云何？修行般若波羅蜜多一菩薩摩訶薩，於一日中所修智慧、所成勝事，一切聲聞、獨覺智慧有此事不？
舍利子言：不也，世尊！不也，善逝！
又舍利子！於意云何？修行般若波羅蜜多一菩薩摩訶薩，於一日中所修智慧，作是念言：我當修行一切相微妙智、一切智、道相智、一切相智，利益安樂一切有情。彼於一切法，覺一切相已，方便安立一切有情於無余依般涅盤界，一切聲聞、獨覺智慧有此事不？
舍利子言：不也，世尊！不也，善逝！
又舍利子！於意云何？一切聲聞、獨覺頗能作是念我當證得無上正等菩提，方便安立一切有情於無余依涅盤界不？
舍利子言：不也，世尊！不也，善逝！
又舍利子！於意云何？一切聲聞、獨覺頗能作是念我當修行布施、凈戒、安忍、精進、靜慮、般若波羅蜜多，我當修行殊勝四念住、四正斷、四神足、五根、五力、七等覺支、八圣道支，我當修行殊勝四靜慮、四無量、四無色定，我當修行殊勝八解脫、八勝處、九次第定、十遍處，我當修行殊勝空、無相、無愿解脫門，我當安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，我當安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，我當安住殊勝苦集滅道圣諦，我當修行一切陀羅尼門、三摩地門，我當修行極喜地、離垢地、發光地、焰慧地、極難勝地、現前地、遠行地、不動地、善慧地、法云地，我當圓滿菩薩神通，成熟有情，嚴凈佛土，我當圓滿五眼、六神通，我當圓滿佛十力、四無所畏、四無礙解、大慈大悲大喜大舍、十八佛不共法，我當圓滿三十二大士相、八十隨好，我當圓滿無忘失法、住舍性，我當圓滿一切智、道相智、一切相智，永拔一切煩惱習氣，證得無上正等菩提，方便安立無量無數無邊有情於無余依涅盤界不？
舍利子言：不也，世尊！不也，善逝！
佛言：舍利子！修行般若波羅蜜多諸菩薩摩訶薩皆作是念：我當修行布施、凈戒、安忍、精進、靜慮、般若波羅蜜多，乃至我當永拔一切煩惱習氣，證得無上正等菩提，方便安立無量無數無邊有情於無余依般涅盤界。
舍利子！譬如螢火無如是念：我光能照遍贍部洲，普令大明。如是一切聲聞、獨覺無如是念：我當修行布施、凈戒、安忍、精進、靜慮、般若波羅蜜多，乃至我當永拔一切煩惱習氣，證得無上正等菩提，方便安立無量無數無邊有情於無余依般涅盤界。
舍利子！譬如日輪，光明熾盛，照贍部洲無不周遍，如是修行般若波羅蜜多諸菩薩摩訶薩常作是念：我當修行布施、凈戒、安忍、精進、靜慮、般若波羅蜜多，乃至我當永拔一切煩惱習氣，證得無上正等菩提，方便安立無量無數無邊有情於無余依般涅盤界。以是故，舍利子當知！一切聲聞、獨覺所有智慧，比行般若波羅蜜多一菩薩摩訶薩，於一日中所修智慧，百分不及一，千分不及一，百千分不及一，俱胝分不及一，百俱胝分不及一，千俱胝分不及一，百千俱胝分不及一，數分、笇分、計分、喻分乃至鄔波尼煞曇分亦不及一。
尒時，舍利子白佛言：世尊！云何菩薩摩訶薩能超聲聞、獨覺等地，能得菩薩不退轉地，能凈無上佛菩提道？
佛告具壽舍利子言：舍利子！諸菩薩摩訶薩從初發心修行布施、凈戒、安忍、精進、靜慮、般若、方便善巧、妙愿、力、智波羅蜜多，住空、無相、無愿之法，即能超過一切聲聞、獨覺等地，能得菩薩不退轉地，能凈無上佛菩提道。
時舍利子復白佛言：世尊！諸菩薩摩訶薩住何等地，能與一切聲聞、獨覺作真福田？
佛告具壽舍利子言：舍利子！諸菩薩摩訶薩從初發心修行布施、凈戒、安忍、精進、靜慮、般若、方便善巧、妙愿、力、智波羅蜜多，住空、無相、無愿之法，乃至安坐妙菩提座，常與一切聲聞、獨覺作真福田。何以故？舍利子！以依菩薩摩訶薩故，一切善法出現世間，謂依菩薩摩訶薩故，有十善業道、五近事戒、八近住戒、四靜慮、四無量、四無色定、施性福業事、戒性福業事、修性福業事等出現世間，又依菩薩摩訶薩故，有四念住、四正斷、四神足、五根、五力、七等覺支、八圣道支、空、無相、無愿解脫門、苦集滅道圣諦等出現世間，又依菩薩摩訶薩故，有布施、凈戒、安忍、精進、靜慮、般若波羅蜜多出現世間，有內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空出現世間，有一切法真如、法界、法性、不虛妄性、不變異性、平等性、離生性、法定、法住、實際、虛空界、不思議界出現世間，有八解脫、八勝處、九次第定、十遍處出現世間，有一切陀羅尼門、三摩地門、菩薩十地出現世間，有五眼、六神通出現世間，有佛十力、四無所畏、四無礙解、大慈大悲大喜大舍、十八佛不共法出現世間，有無忘失法、住舍性出現世間，有一切智、道相智、一切相智出現世間，有成熟有情、嚴凈佛土等無量無數無邊善法出現世間。
由有如是諸善法故，世間便有剎帝利大族、婆羅門大族、長者大族、居士大族；由有如是諸善法故，世間便有四大王眾天、三十三天、夜摩天、覩史多天、樂變化天、他化自在天，由有如是諸善法故，世間便有梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無想有情天、無繁天、無熱天、善現天、善見天、色究竟天；由有如是諸善法故，世間便有空無邊處天、識無邊處天、無所有處天、非想非非想處天；由有如是諸善法故，世間便有預流、一來、不還、阿羅漢、獨覺；由有如是諸善法故，世間便有菩薩摩訶薩及諸如來應正等覺。
尒時，舍利子白佛言：世尊！諸菩薩摩訶薩為復須報施主恩不？
佛告具壽舍利子言：舍利子！諸菩薩摩訶薩不復須報諸施主恩。何以故？已多報故。所以者何？舍利子！諸菩薩摩訶薩為大施主，施諸有情無量善法，謂施有情十善業道、五近事戒、八近住戒、四靜慮、四無量、四無色定、施、戒、修性三福業事，又施有情四念住、四正斷、四神足、五根、五力、七等覺支、八圣道支、空、無相、無愿解脫門、苦集滅道圣諦，又施有情布施、凈戒、安忍、精進、靜慮、般若、方便善巧、妙愿、力、智波羅蜜多，又施有情內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，又施有情一切法真如、法界、法性、不虛妄性、不變異性、平等性、離生性、法定、法住、實際、虛空界、不思議界，又施有情八解脫、八勝處、九次第定、十遍處，又施有情陀羅尼門、三摩地門、菩薩十地，又施有情五眼、六神通，又施有情如來十力、四無所畏、四無礙解、大慈大悲大喜大舍、十八佛不共法，又施有情無忘失法、住舍性，又施有情一切智、道相智、一切相智，又施有情布施、愛語、利行、同事、成熟有情、嚴凈佛土、方便善巧，又施有情預流、一來、不還、阿羅漢果、獨覺菩提，又施有情一切菩薩摩訶薩行、諸佛無上正等菩提。舍利子！諸菩薩摩訶薩施諸有情如是等類無量無數無邊善法故，說菩薩為大施主，由此已報諸施主恩，是真福田，生長勝福。
尒時，舍利子白佛言：世尊！修行般若波羅蜜多菩薩摩訶薩與何法相應故，當言與般若波羅蜜多相應？
佛告具壽舍利子言：舍利子！修行般若波羅蜜多菩薩摩訶薩與色空相應故，當言與般若波羅蜜多相應；與受想行識空相應故，當言與般若波羅蜜多相應。舍利子！修行般若波羅蜜多菩薩摩訶薩與眼處空相應故，當言與般若波羅蜜多相應；與耳鼻舌身意處空相應故，當言與般若波羅蜜多相應。舍利子！修行般若波羅蜜多菩薩摩訶薩與色處空相應故，當言與般若波羅蜜多相應；與聲香味觸法處空相應故，當言與般若波羅蜜多相應。
舍利子！修行般若波羅蜜多菩薩摩訶薩與眼界空相應故，當言與般若波羅蜜多相應；與耳鼻舌身意界空相應故，當言與般若波羅蜜多相應。舍利子！修行般若波羅蜜多菩薩摩訶薩與色界空相應故，當言與般若波羅蜜多相應；與聲香味觸法界空相應故，當言與般若波羅蜜多相應。舍利子！修行般若波羅蜜多菩薩摩訶薩與眼識界空相應故，當言與般若波羅蜜多相應；與耳鼻舌身意識界空相應故，當言與般若波羅蜜多相應。
舍利子！修行般若波羅蜜多菩薩摩訶薩與眼觸空相應故，當言與般若波羅蜜多相應；與耳鼻舌身意觸空相應故，當言與般若波羅蜜多相應。舍利子！修行般若波羅蜜多菩薩摩訶薩與眼觸為緣所生諸受空相應故，當言與般若波羅蜜多相應；與耳鼻舌身意觸為緣所生諸受空相應故，當言與般若波羅蜜多相應。舍利子！修行般若波羅蜜多菩薩摩訶薩與地界空相應故，當言與般若波羅蜜多相應；與水火風空識界空相應故，當言與般若波羅蜜多相應。
舍利子！修行般若波羅蜜多菩薩摩訶薩與因緣空相應故，當言與般若波羅蜜多相應；與等無間緣、所緣緣、增上緣及從諸緣所生諸法空相應故，當言與般若波羅蜜多相應。舍利子！修行般若波羅蜜多菩薩摩訶薩與無明空相應故，當言與般若波羅蜜多相應；與行、識、名色、六處、觸、受、愛、取、有、生、老死愁嘆苦憂惱空相應故，當言與般若波羅蜜多相應。舍利子！修行般若波羅蜜多菩薩摩訶薩與布施波羅蜜多空相應故，當言與般若波羅蜜多相應；與凈戒、安忍、精進、靜慮、般若波羅蜜多空相應故，當言與般若波羅蜜多相應。
舍利子！修行般若波羅蜜多菩薩摩訶薩與內空相應故，當言與般若波羅蜜多相應；與外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相應故，當言與般若波羅蜜多相應。舍利子！修行般若波羅蜜多菩薩摩訶薩與真如空相應故，當言與般若波羅蜜多相應；與法界、法性、不虛妄性、不變異性、平等性、離生性、法定、法住、實際、虛空界、不思議界空相應故，當言與般若波羅蜜多相應。舍利子！修行般若波羅蜜多菩薩摩訶薩與四念住空相應故，當言與般若波羅蜜多相應；與四正斷、四神足、五根、五力、七等覺支、八圣道支空相應故，當言與般若波羅蜜多相應。
舍利子！修行般若波羅蜜多菩薩摩訶薩與苦圣諦空相應故，當言與般若波羅蜜多相應；與集滅道圣諦空相應故，當言與般若波羅蜜多相應。舍利子！修行般若波羅蜜多菩薩摩訶薩與十善業道空相應故，當言與般若波羅蜜多相應；與五近事戒、八近住戒空相應故，當言與般若波羅蜜多相應。舍利子！修行般若波羅蜜多菩薩摩訶薩與施性福業事空相應故，當言與般若波羅蜜多相應；與戒性、修性福業事空相應故，當言與般若波羅蜜多相應。
舍利子！修行般若波羅蜜多菩薩摩訶薩與四靜慮空相應故，當言與般若波羅蜜多相應；與四無量、四無色定空相應故，當言與般若波羅蜜多相應。舍利子！修行般若波羅蜜多菩薩摩訶薩與八解脫空相應故，當言與般若波羅蜜多相應；與八勝處、九次第定、十遍處空相應故，當言與般若波羅蜜多相應。舍利子！修行般若波羅蜜多菩薩摩訶薩與空解脫門空相應故，當言與般若波羅蜜多相應；與無相、無愿解脫門空相應故，當言與般若波羅蜜多相應。
舍利子！修行般若波羅蜜多菩薩摩訶薩與一切陀羅尼門空相應故，當言與般若波羅蜜多相應；與一切三摩地門空相應故，當言與般若波羅蜜多相應。舍利子！修行般若波羅蜜多菩薩摩訶薩與極喜地空相應故，當言與般若波羅蜜多相應；與離垢地、發光地、焰慧地、極難勝地、現前地、遠行地、不動地、善慧地、法云地空相應故，當言與般若波羅蜜多相應。舍利子！修行般若波羅蜜多菩薩摩訶薩與五眼空相應故，當言與般若波羅蜜多相應；與六神通空相應故，當言與般若波羅蜜多相應。
舍利子！修行般若波羅蜜多菩薩摩訶薩與佛十力空相應故，當言與般若波羅蜜多相應；與四無所畏、四無礙解、大慈大悲大喜大舍、十八佛不共法空相應故，當言與般若波羅蜜多相應。舍利子！修行般若波羅蜜多菩薩摩訶薩與三十二大士相空相應故，當言與般若波羅蜜多相應；與八十隨好空相應故，當言與般若波羅蜜多相應。舍利子！修行般若波羅蜜多菩薩摩訶薩與無忘失法空相應故，當言與般若波羅蜜多相應；與住舍性空相應故，當言與般若波羅蜜多相應。
舍利子！修行般若波羅蜜多菩薩摩訶薩與一切智空相應故，當言與般若波羅蜜多相應；與道相智、一切相智空相應故，當言與般若波羅蜜多相應。舍利子！修行般若波羅蜜多菩薩摩訶薩與一切智智空相應故，當言與般若波羅蜜多相應；與永拔一切煩惱習氣空相應故，當言與般若波羅蜜多相應。舍利子！修行般若波羅蜜多菩薩摩訶薩與預流果空相應故，當言與般若波羅蜜多相應；與一來、不還、阿羅漢果、獨覺菩提空相應故，當言與般若波羅蜜多相應。
舍利子！修行般若波羅蜜多菩薩摩訶薩與一切菩薩摩訶薩行空相應故，當言與般若波羅蜜多相應；與諸佛無上正等菩提空相應故，當言與般若波羅蜜多相應。舍利子！修行般若波羅蜜多菩薩摩訶薩與我空相應故，當言與般若波羅蜜多相應；與有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者空相應故，當言與般若波羅蜜多相應。舍利子！修行般若波羅蜜多菩薩摩訶薩與如是等空相應故，當言與般若波羅蜜多相應。
舍利子！修行般若波羅蜜多菩薩摩訶薩與如是等空相應時，不見色若相應若不相應，不見受想行識若相應若不相應。何以故？舍利子！是菩薩摩訶薩不見色若是生法若是滅法，不見受想行識若是生法若是滅法；不見色若是染法若是凈法，不見受想行識若是染法若是凈法。舍利子！是菩薩摩訶薩不見色與受合，不見受與想合，不見想與行合，不見行與識合。何以故？舍利子！無有少法與少法合，本性空故。所以者何？舍利子！諸色空，彼非色；諸受想行識空，彼非受想行識。何以故？舍利子！諸色空，彼非變礙相；諸受空，彼非領納相；諸想空，彼非取像相；諸行空，彼非造作相；諸識空，彼非了別相。何以故？舍利子！色不異空，空不異色，色即是空，空即是色；受想行識不異空，空不異受想行識，受想行識即是空，空即是受想行識。何以故？舍利子！是諸法空相，不生不滅，不染不凈，不增不減，非過去非未來非現在。
舍利子！如是空中無色，無受想行識；無地界，無水火風空識界；無眼處，無耳鼻舌身意處；無色處，無聲香味觸法處；無眼界，無耳鼻舌身意界；無色界，無聲香味觸法界；無眼識界，無耳鼻舌身意識界；無眼觸，無耳鼻舌身意觸；無眼觸為緣所生諸受，無耳鼻舌身意觸為緣所生諸受；無無明生，無無明滅，無行、識、名色、六處、觸、受、愛、取、有、生、老死愁嘆苦憂惱生，無行乃至老死愁嘆苦憂惱滅；無苦圣諦，無集滅道圣諦；無得，無現觀；無預流，無預流果；無一來，無一來果；無不還，無不還果；無阿羅漢，無阿羅漢果；無獨覺，無獨覺菩提；無菩薩，無菩薩行；無佛，無佛菩提。舍利子！修行般若波羅蜜多菩薩摩訶薩與如是等法相應故，當言與般若波羅蜜多相應。