顯五種因義，謂生因、和合因、住因、增長因、遠因爾時，琉璃光菩薩至修敬已畢，卻坐一面。
僧亮曰：前說此土穢惡者，蓋戒行人之常辭。
爾時，世尊問彼菩薩：善男子！汝為至來？為不至來？
僧亮曰：上說彼土清凈眾，欣其來致問，以遣著也。
僧宗曰：不異凈名昔與文殊，因去來以辨無常也。
寶亮曰：假名道中，有彼此去來也。
琉璃光菩薩言：世尊至若是無常，亦無有來。
僧亮曰：諸法生滅，不相知也。至則此生，不至則彼滅，生滅理隔，并無來也。
寶亮曰：假名相續道中有來有至，實法則無。
若人見有眾生性者至常樂我凈，則無去來。
僧亮曰：已說諸法無去無來，今明見去來者，是顛倒也。
寶亮曰：寄斥此中時眾勿取相憍慢，見有去來而聽法也。
世尊！且置斯事。欲有所問，唯垂哀愍，少見聽許。
僧亮曰：自彼之此，正欲問所不知，非欲陳己所知，略酬既竟，故云且置也。
佛言：善男子！隨意所問至是故應當專心聽受。
僧亮曰：有三意：一、往許問；第二、嘆法難值；第三、誡其聽法之難也。
時琉璃光菩薩摩訶薩至大涅盤經，聞所不聞。
道生曰：雖復無據，會亦同涂，是以遠來致斯請也。
僧亮曰：既蒙許旨，即諮所問也。
僧宗曰：問與德王同也。但舉其初問，余後不復列也。
爾時，如來贊言：善哉！善哉至是則名為聞所不聞。
僧亮曰：彼來諸人，或有不及，是以致誡也。恐時來會者，生高下之心，是以寄言大士，乃密誡余人也。
寶亮曰：能如是解，亦即是聞不聞也。
善男子！有不聞聞，有不聞不聞，有聞不聞，有聞聞。
道生曰：佛說而彼聽，即顯聞矣。更與四句，以盡其美也。
僧亮曰：答前有應定有之難也。謂有為之法，雖有而修道，則無不修，則有何得難言有必定有也。答初難已，五難自釋也。
僧宗曰：此四句，二句渾法，二句定理。有渾有定，豈可一句執定耶？有不聞聞者，若聲未生之時，為不聞，眾緣會在於現，是則名為向不聞法今得聞也。理亦如是，雖不可聞，非不假詮以入理，豈可定說耶？有不聞不聞者，此一句還定理也。有聞不聞者，復是渾句也。前難意欲使定是聞者，不可為不聞故，此云聞不聞也。謂已聞之聲，謝在過去者，不可重聞矣。有聞聞者，還定聲教是可聞也。謂前聲亦生耳識，後聲亦生耳聞也。
寶亮曰：正答問也。此四句并置涅盤之上。初不聞聞者，不聞謂涅盤也。未有機感，所以名為不聞；今日緣發則聞，故云本所不聞今得聞也。有不聞不聞者，此不聞與前不聞，言同而旨異。前舉涅盤體不可聞，此舉眾生無感機故，不聞斯理也。又一解，前不聞法身滅，聞與不聞但聞，眾生惑故見耳，是則雖聞即不聞也。有聞不聞者，眾生有緣惑故，一往得聞；若更不進德，後不復重聞，故言聞不聞也。有聞聞者，初有惑故得聞，後更進德，則有重聞之義也。
智秀曰：此通遣諸難也。體絕名相，非是可聞之法，藉緣具故，得聞其名，謂不聞者聞也。不聞者，涅盤之理，於無德者，無能聞之緣也。聞不聞者，聲是聞法，一謝之後不可重聞也。聞聞者，可聞之法從緣，而前念後念皆可聞。
善男子！如不生生至不至不至，至不至、至至。
僧亮曰：生義易了，故舉以譬聞也。至不至亦如是也。
世尊！云何不生生？善男子至初出胎時，是名不生生。
僧亮曰：有為是世諦也。
僧宗曰：五陰為因，行人為果，因果相成，為安住也。
寶亮曰：未出胎為不生，出胎為生，故言不生者生。
云何不生不生？善男子至是名不生不生。
僧亮曰：內法有為中無不生者，言涅盤也。
僧宗曰：始終求其生相，永不可得。
云何生不生？善男子！世諦死時，是名生不生。
僧亮曰：死時者，最後念也。後念是生，生是生過，是則非生也。
寶亮曰：本有今無，故言生者不生也。
云何生生？善男子至念念生故，是名生生。
僧亮曰：前念後念相續不斷也。
寶亮曰：生生不斷，凡夫相也。
四住菩薩名生不生。何以故？生自在故，是名內法。
僧亮曰：三住見諦結盡，四住欲界思惟結盡。於欲界生，雖生不生，以生自在故也。
僧宗曰：愿力故生，非向生生者。
寶亮曰：四住斷見諦煩惱盡，故生是現生，非實業生也。
云何外法未生生、未生未生、生未生、生生？
僧亮曰：所以前言不，而此言未者，以內有涅盤可得言不；外無涅盤，故云未也。
寶亮曰：義類前也。唯未生未生，應云不生生生為便也。
善男子！譬如種子，未生芽時至是名外法生生。
僧亮曰：已增長最後身，是名牙生，過是則非也。牙是未生，如牙增長者，牙生未增，是名生生者也。
琉璃光菩薩摩訶薩至為是常耶？是無常乎。
僧亮曰：已說世諦，生是假生，但外計四相，謂生是實法。今破其橫計，使假生之義立，是故問也。有六句問也。
僧宗曰：更設六難，猶成前六難也。如來向以四句解釋，初句問不聞難，借生以況聞。今移聞難生者，若於生義有滯，則聞義亦壅也；若於生義通釋，則聞旨亦釋。此有三聞，相對為六，前難生相不能生法，既不生法，則法不可生，猶執定成前意也。中二難，為自他難也；後二，有無難也。尋此難相承躡之，意由佛向解未生法是無而見在，假因緣故生，當知理不聞，假言故聞。琉璃佛會通。若論理而言，正是法起時名生法，無時名滅，無別有生相來生法。其難意既爾，下據事來作三關難，一難開兩關，便成六重。就一關中，先定，後結難。定初關，言有漏法若有生者，為是常故，能生是無常。故能生下即結難言：生若是常，有漏之法則無有生；若別有一生相是常而生法者，則所生之法生曰：若變成所生，則無復自性也。
僧亮曰：第三句，生無自性者，自生則一體有二也，一謂能生，二謂受生。受則非能，能則非受，失其性也。
寶亮曰：亦應先定難也。應云為是自性，能生於法？為是因緣，故能生耶？今闕此定也。
若能生他，以何因緣不生無漏？
道生曰：第四句也。無漏於有漏為他，若有生他之能，亦應有能生無漏之能也。
僧宗曰：十地無漏，非不發始從緣，當不據此為言也。乃是神明妙體者耳。此妙體絕於有無，不從因生，豈非知善耶？
世尊！若未生時有生者，云何於今乃名為生？
道生曰：早應名生，今何脫耶？
僧亮曰：第五句也。若未生時有法，有法則名為生，云何於今乃名為生耶？
僧宗曰：此難使法不從生相生也。
寶亮曰：亦應先定也。此初關謂：若先已得生名者，何故後時方名生耶？
若未生時無生者，何故不說虛空為生？
道生曰：虛空亦本無也。
僧亮曰：第六句也。未生是無法，虛空亦是無。若生於無者，何故不說虛空為生耶？
寶亮曰：若有為法本傍無相及力者，彼起此亦起，彼滅此亦滅，正得俱時而已，云何能生於法？若俱無相及力者，而得生有為法，何故不說虛空為生耶？
佛言：善哉！善哉！善男子！不生生不可說道生曰：答第六句也。
僧亮曰：先答第六句也。生是假名，不可定說也。不生是無而生能生無，亦不可定說也。
僧宗曰：先答第六難也。不生即虛空，欲令虛空生者，不可說也。
寶亮曰：後關七種章門，下自次第釋也。初六句，悉作不定答，後一句，明因緣故得生也。不生生不可說者，第一句，明無定不生性，亦無定生性，云何可定說耶？
道生曰：答第五句也。
僧亮曰：第五句也。生是已有，已有更生，亦不可定說也。
僧宗曰：次答第五難，不可說生已生之法，則有重生之過也。
寶亮曰：亦無一定生之性，故不可說也。
道生曰：對明第六門也。
僧亮曰：上二句說生法有無也。此說生相能生有無也。不生是無而生能生無，故不可定也。
僧宗曰：人情展轉生疑，若無已生故來生者，便是生於不可生者耶？今言亦不可如此說也。
寶亮曰：亦無定生、定不生之性，故不可說。
道生曰：對明第五問。
僧亮曰：若不生死者，亦不可定也。
僧宗曰：逆取其意也。惑者復謂若如上答，便是可生者自生，不可生者自不生。今言亦不可作此說也。
寶亮曰：亦無定不生。定不生故，言以修道故，不可定。
道生曰：復有生不生，今離之，亦不可也。
僧亮曰：離法之外，別有生相者，亦不可定說也。
僧宗曰：不復遣惑，此別遣生體耳。借生遣不生，豈有生之可得耶？
寶亮曰：前四句，遣一執，不可謂有定性。今第五、第六兩句，直遣生相，不可謂離法之外，別有一生相者也。
道生曰：前已離生，今離不生也。
僧亮曰：若法無生相，亦不可定說也。此六句，通答後二句也。
僧宗曰：生本對不生，生既不可得，豈有不生而可得耶？
寶亮曰：亦不可定說法外若無別生之相，便使法體不復得生也。
僧宗曰：因緣謂與他為他，因雖不自生，而有生他之義，答第四、第三問也。生是生他，不生無漏，後更別答也。僧宗曰：遣之稍精，轉入第一義諦時，情迷悶故，說有因緣也。
寶亮曰：上六句明不定，此第七句，明緣合故生，不合則不生也。
云何不生生不可說至何以故？以其生故。
道生曰：釋答二問七句也。既云不生，而言其生，是則不生為生也。
僧亮曰：生名起，不生則無起。若名為生者，是則起；無起為起，何可說耶？
僧宗曰：重釋所以也。云何一向都無，而忽然得生？故知有可生之理也。
寶亮曰：不生者，今生云何定說生者生耶？不生者定不生耶？
云何生生不可說？生生故生，生生故不生亦不可說。
道生曰：生若先生，今則不應復生也。
僧亮曰：生生故生者，先定生生之名，謂以生生故，生生也。生故不生者，故前生也，不生後生也。以前生生故，後生不生也。
僧宗曰：難者欲使已有法在未來及在時生也。今言生故不生者，未來不生也。生生故生者，現在有生也。
寶亮曰：生生故生者，此一句先立位也。凡夫生生相續，故名作生，亦無一定性也。下云生故不生者，形得故得名，何處有一定生之性也？
云何生不生不可說至生不自生，故不可說。
僧亮曰：生即名為生者，先定生名也。生生不自生者，必生可生法，不生不生法也。
僧宗曰：未生之無，不同菟角，故云生即名為生也。
寶亮曰：正以因緣和合，便名為生，因緣不會，便名不生。
云何不生不生不可說至何以故？以修道得故。
僧亮曰：涅盤不生，故不可說者，以可學得，故名生也。
僧宗曰：不生之法不過涅盤，尚以修道故得，豈謂不生都不生耶？
寶亮曰：萬善具，則得涅盤，豈可定說耶？
云何生亦不可說？以生無故。
僧亮曰：果法雖有，而生無也。
僧宗曰：上四句答難，遣執已畢，今直遣生體也。
寶亮曰：偏遣生相也。
云何不生不可說？以有得故。
僧亮曰：有得即有作，有作即是生也。
僧宗曰：若必有不生可說，則永無生也。
寶亮曰：有為則生，云何定說耶？
云何有因緣故，亦可得說至以是義故，亦可得說。
僧亮曰：為生作因者，無明至有，是十法為生作因，是生他不自生之義也。
僧宗曰：世諦道中，為生作因也。
寶亮曰：若前十因謝，次生法起，即名作生，故得說為生。
善男子！汝今莫入甚深空定。何以故？大眾鈍故。
僧亮曰：甚深空定者，求法定相，則空是深也。
僧宗曰：遮其前意，故言莫入空定也。
寶亮曰：上來所說，寄有以談理，更試之言，莫謂據此而說。
善男子！有為之法生亦是常，以住已有生理，善性不橫，不招橫果，無漏無生理也。答上無漏不生句也。
僧宗曰：上言何以不生滅諦無漏？今明滅諦不可為相所生，乃可了因所感耳。
寶亮曰：通釋第三句以下四句難也。
爾時，琉璃釋而自解也。彼土菩薩愧其愚鈍，必愿生凈國，琉璃光所以問也。
寶亮曰：凡二十一行偈，明修十善，離十惡，故生彼國。先答第一問。
爾時，無畏菩薩摩訶薩至所造業緣得生彼國。
僧亮曰：領解。
是光明遍照高貴德王至緊那羅、摩睺羅伽等。
僧亮曰：自既未悟，因請法之次，為眾重請也。
僧宗曰：無畏更申德王之問，以請答也。
寶亮曰：所以請佛答德王前至不至等問者，即是遣無畏後問也。義現於下也。
爾時，世尊即告光明遍照至何因緣故，未至不至。
寶亮曰：下文次第釋也。
善男子！夫不至者，是大涅盤至煩惱因緣，故名至至。
僧亮曰：鈍根之流，才非一往，重須解釋也。上以到不到，譬聞不聞，今先釋譬也。
善男子！聞所不聞亦復如是至以是義故，名不聞聞。
僧亮曰：既以釋譬，還合聞等四句也。此四於六難中答初難，兼答第二、第三、第四難也。不聞聞者，釋第二難；因涅盤經聞所不聞，釋第三、第四難；名字可聞，釋第五、第六難。非有為故至不說故，三法非音聲，不可聞；般若絕眾相，不可有無說也。法身無定形，不可以天人見也，故涅盤不可說也。得聞名故者，雖復身智無定稱，四名不可說異，常樂之名可聞也。
寶亮曰：釋義既竟，所以復舉聞聞等句以結之者，為與後說之本。
爾時，光明遍照高貴德王至云何說言常樂我凈。
僧亮曰：第一難，若斷煩惱得者，則應無常也。
僧宗曰：乘聲有此難也。凡有六難，此第一，舉本無今有為徵也。
寶亮曰：若是本無而今有者，云何得稱常耶？
復次，世尊！凡因莊嚴至成就涅盤因緣，故名無常。
僧亮曰：第二難，因莊嚴得者，亦是無常也。
寶亮曰：凡世間因莊嚴而成，若使涅盤亦因萬行以莊嚴者，云何而得稱常也？
復次，世尊！有名無常至以是義故，名為無常。
僧亮曰：第三難，若是可得者，則是無常也。
寶亮曰：凡有法者，皆是無常。佛昔云：三乘圣人，若有涅盤。以此義故，應是無常也。
復次，世尊！可見之法至則得斷除一切煩惱。
僧亮曰：第四難，可見故，則無常也。
寶亮曰：若見涅盤而斷煩惱者，不容是常也。
復次，世尊！譬如虛空至若不如是，云何名常。
僧亮曰：第五難，不共有故，則無常也。
僧宗曰：既不平等，云何言常？
寶亮曰：若是常者，應如虛空，而有得不得，故不應常也。
譬如有人恭敬供養至如其無者，云何可說。
僧亮曰：第六難，有名故，無常也。
僧宗曰：不免名故，故知無常。
寶亮曰：若有常樂我凈之異者，亦不得稱常也。
爾時，世尊告光明遍照至非本無今有，是故為常。
僧亮曰：答第一難，涅盤非本有者，涅盤以性滅為因，身智以相續滅為因，因非本無，果非本有也。有為因是無常，果亦無常；無為因常，果亦常也。諸佛所師法也。法常故，諸佛常也。
僧宗曰：前有六難，今但答四，余後二難，麤故不答也。此答初難云：涅盤非本無今有也。
寶亮曰：非本無今有者，所謂生死依如來藏也。故一家義云：神明是慮知之性，但於緣中迷，故起生死。若理而非波羅蜜也。