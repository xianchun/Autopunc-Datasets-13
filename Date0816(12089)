毛詩序：蓼莪，刺幽王也。民人勞苦，孝子不得終養爾。
蓼莪蓼蓼者莪，匪莪伊蒿。哀哀父母，生我劬勞。
蓼蓼者莪，匪莪伊蔚。哀哀父母，生我勞瘁。
缾之罄矣，維罍之恥。鮮民之生，不如死之久矣。
無父何怙？無母何恃？出則銜恤，入則靡至。
父兮生我，母兮鞠我，拊我、畜我、長我、育我、顧我、復我、出入腹我。欲報之德，昊天罔極。
南山烈烈，飄風發發。民莫不穀，我獨何害？
南山律律，飄風弗弗。民莫不穀，我獨不卒！
蓼莪六章：四章，章四句；二章，章八句。
成氏曰：毛詩之序言此諷幽王之意，民之言此，時不則予，何哉？實則郢書燕說之疑焉