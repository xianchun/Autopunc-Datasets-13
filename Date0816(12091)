聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，去眾亂想，逮沙門果，自致涅盤。云何為一法？所謂念佛。當善修行，當廣演布，便成神通，去眾亂想，逮沙門果，自致涅盤。是故，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，*去眾亂想，逮沙門果，自致涅盤。云何為一法？所謂念法。當善修行，當廣演布，便成神通，去眾亂想，逮沙門果，自致涅盤。是故，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，*去眾亂想，獲沙門果，自致涅盤。云何為一法？所謂念眾。當善修行，當廣演布，便成神通，除眾亂想，逮沙門果，自致涅盤。是故，諸比丘！當修行一法，當廣演布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，除眾亂想，逮沙門果，自致涅盤。云何為一法？所謂念戒。當善修行，當廣演布，便成神通，除去眾想，逮沙門果，自致涅盤。是故，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，*去眾亂想，*逮沙門果，自致涅盤。云何為一法？所謂念施。當善修行，當廣演布，便成神通，除眾亂想，逮沙門果，自致涅盤。如是，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，除諸亂想，獲沙門果，自致涅盤。云何為一法？所謂念天。當善修行，當廣演布，便成神通，去諸亂想，獲沙門果，自致涅盤。是故，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，除諸亂想，獲沙門果，自致涅盤。云何為一法？所謂念休息。當善修行，當廣演布，便成神通，去諸亂想，獲沙門果，自致涅盤。是故，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，除諸亂想，獲沙門果，自致涅盤。云何為一法？所謂念安般。當善修行，當廣演布，便成神通，去諸亂想，*獲沙門果，自致涅盤。是故，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，除諸亂想，逮沙門果，自致涅盤。云何為一法？所謂念身非常。當善修行，當廣演布，便成神通，去眾亂想，得沙門果，自致涅盤。是故，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
聞如是：
一時，佛在舍衛國只樹給孤獨園。
爾時，世尊告諸比丘：當修行一法，當廣布一法，便成神通，除諸亂想，獲沙門果，自致涅盤。云何為一法？所謂念死。當善修行，當廣演布，便成神通，去眾亂想，得沙門果，自致涅盤。是故，諸比丘！當修行一法，當廣布一法。如是，諸比丘！當作是學！
爾時，諸比丘聞佛所說，歡喜奉行！
佛法圣眾念，戒施及天念，
休息安般念，身死念在後。
