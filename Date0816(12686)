一乘之義，正是經宗，今且略以五門分別：一、出體性；二、釋名字；三、明說意；四、彰差別；五、問答辨。體性者，略為三類：一、總含體；二、隨勝體；三、真實體。
一、總含體者，一切無漏若種、若現、有為、無為、若因、若果、根本、方便能成佛德，皆名一乘。一乘即大乘，大乘即無上乘，故勝鬘云：一乘者，即大乘也。此本論云：開是無上義。辨中邊論無上乘品有三無上：一、正行無上，謂十度隨修差別，有六正行；二、所緣無上，有十二種所緣；三、修證無上，謂種姓修證等十種修證，通攝一切菩薩所有境、行、果。故勝鬘又云：阿羅漢、辟支佛有恐怖，有歸依，四智不究竟，名向涅盤界。又云：正法住、正法滅、波羅提木叉、毘尼、出家、受具足，此六法為大乘故說。故知一切根本、方便，一切無漏若種、若現、有為、無為、若因、若果，能成佛德，并名一乘，三種意生身皆入初地故。
二、隨勝體，此有六類：一、攝事歸理體。涅盤、勝鬘等中，多以法身、真理、佛性名為一乘，故勝鬘云：一乘者，即大乘；大乘者，即佛乘；佛乘者，即涅盤界。又云：於沙劫行六波羅蜜，不如有人聽受、讀誦，乃至執持經卷，何況有人為他廣說。以有為行比無為乘故。涅盤經言：一乘者，即是佛性。此滅化城，至於寶所，唯以真如法身平等名為一乘。
二、攬余歸智體，亦以真智名為一乘。上文自云：方便、知見皆已具足。不退諸菩薩，其數如沙，一心共思求，不能測佛智。智體多是正體後得，若在因位，智劣識強，在果位中，智強識劣故。
三、隱劣從勝體，下經自云：說佛智慧故，諸佛出於世，唯此一事實，余二即非真。是法住法位，世間相常住。於道場知已，導師方便說。
云：有為無上正等菩提，於八十萬億那由他劫行五波羅蜜，不如有人一念生信，所得功德不可比喻。由以佛果理、智二種名為一乘。理凝本有，離纏而號涅盤；智照新生，果圓而稱正覺，乃四德之鴻源，三明之妙本。故揚]，毒害也。殉自名利，不耐他榮，妒忌憂戚，名為嫉妒。嫉雖即妒，緣他正法，名體稱嫉；緣他榮樂，名利稱妒。說文、玉篇云：害賢曰嫉，害色曰妒。
成就諸不善根者，不善根有三，謂貪、瞋、癡。由具二義，立不善根：一、是根本煩惱能生他故，簡諸隨惑，不得立之；二、遍六識有過失深廣，余慢見疑非不善根，唯意有故。由具此二義，唯三名不善根。根者，出生義，生惡緣故，亦即煩惱濁。
唯說三濁，不說見、命濁者，劫濁攝命，由饑、兵、疾，命多短故；煩惱濁攝見，及舉不善根煩惱之本，攝一切煩惱故。由於彼時人天減少，惡道增多，眾生難可卒以大乘而可教化故，以智方便，於一佛乘，分別說為三，令漸入道。故下經云：但贊佛乘，眾生沒苦，不能信受，故方便說。
經：舍利弗至非辟支佛。
贊曰：自下釋第二疑。第二疑云：如來既不為增上慢人說者，云何知彼是增上慢？文中有三：初顯非真二乘圣相；次顯增上慢者相；後結成二真圣相。此初文也。聲聞、辟支真圣趣寂，若遇佛者，多不愚法。其不定姓可回心者，不問近遠，必能聞知佛化菩薩事故，名自謂是真二圣而得遇佛，都不聞知化菩薩事，非佛圣弟子，亦非真二圣。
經：又舍利弗至皆是增上慢人。
贊曰：此顯增上慢者相。凡夫得第四禪，未離三界染，自謂真二圣，是阿羅漢最後之身，究竟涅盤，不求正覺，心不信向，是增上慢。
經：所以者何至無有是處。
贊曰：此結成二圣相。但是真圣而遇我者趣寂，多是不愚法人，雖不能行，聞之亦信。不定種姓，理信修覺，故真二圣。若不信者，必無有是處，彼非道理故，其趣寂者，不能證入。初猶未信，名損驚怖。返道疑生，後必信之，成不愚法。故此結云：不信一乘，無有是處。
經：除佛滅後，現前無佛。
贊曰：自下釋第三疑、云何堪說？謂有疑云：從佛聞法而起謗心：云何如來不成不堪說法人？此意說言，亦有趣寂真實二圣而愚法者，聞法起謗，亦不聞知但化菩薩事，即是世尊不能得化。何故佛不成不堪說法人？既成不堪說法人，翻結之曰：如何世尊可堪為眾生說法，而稱種智也？故佛答言：除佛滅度後，現前無佛。雖真趣寂而遇我者，多不愚法，皆定聞知化菩薩事。若不遇我而趣寂者，有愚於法，即不能知但化菩薩。此文有三：初標；次釋；後結成。此初也。
經：所以者何至是人難得。
贊曰：此釋前標。我滅度後，以無良緣善方便誘，諸趣寂中多愚於法，於此等經受持、解義，乃為難得。不解意故。故我滅後，有真二圣不聞不知，但化菩薩。
經：若遇余佛至便得決了。
贊曰：此結成前義。此愚法者，若我滅後，更遇余佛，方便說化，於此法中便得決了，故亦能知但化菩薩。不逢佛者，即有不知，是故我今非不堪說等。故瑜伽云：若已建立阿賴耶識，依無色界，亦入滅定，信有藏識不斷絕故。或復此疑非疑趣寂，即疑增上慢。既不化得，云何世尊不成不堪說法人？故此釋言：我在必化得，除我滅後等。
經：舍利弗至唯一佛乘。
贊曰：此下釋第四疑云：前說三乘，今說為一。今，皆邪見所攝。由執神我，起我見已，便起如是六十二見。後起見取，執見等法為勝為因。又起戒取，執戒等法為因為勝。著此妄法，曾不肯舍，我慢自恃，矜夸自高而陵薎他，互於所師諂曲相贊，矯求名利，心何曾實？以具如是耽欲著邪故，不堪任即化大法。
經：於千萬億劫至如是人難度。
贊曰：此一頌無善故不同。善人皆修四親近行：一、親近善友；二、聽聞正法；三、如理思惟；四、如說修行。此等惡人，千萬億劫不聞佛名，何得親近一切善友？既不見佛，亦不聞法；既無聞慧入法初因，思惟修習，理不可得，故如是人甚為難度，如何初首即教大乘？
經：是故舍利弗至示之以涅盤。
贊曰：此結不同。由如此故，為設方便，初示涅盤，且令苦息。
經：我雖說涅盤至開示三乘法。
贊曰：上顯初不同，此二頌示後令同。勸舍解脫身，取佛法身。所說二乘涅盤猶如化城，是非真滅，法從無始，性常寂故，即是自性清凈涅盤。性離言法，非今新有，如寶所者，乃是真滅。真滅既爾，故行道已，來世證此法本性滅，得成佛道。我本智慧巧用方便，初開二權，後示一實，總名開示三乘之法。