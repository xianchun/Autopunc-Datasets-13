此品次而來者，上佛命諸弟子、菩薩問疾，各奉辭不堪，今次命文殊，恭命問疾，故言也。前明凈名托疾興教，經文大判總為二段，前兩品半是凈名室外說法，今此品是室內說法。室外彈呵折伏，多用對治悉檀入第一義，室內引接攝受，多用為人悉檀入第一義，故勝鬘經云：以折伏攝受，故令正法得久住。法得久住者，即是入第一義，所得無漏真法永無退失也。室外折伏已竟，次明室內攝受，故有此品及下五品而來也。今略用五義以通此品及下五品文義。
第一、明此品來意；第二、明文殊堪為問疾人；第三、釋權實兩疾；第四、因疾出六品；第五、入文帖釋。
第一、明此品來意者，凈名大士住不思議權謀，輔翼大圣，顯不思議真性解脫，助成佛國因果之教。前以用四教折伏凡夫、二乘及諸偏行菩薩，今嘆圓教三解脫之果，接引攝受，令修三觀之因，入不思議解脫，得見凈剎，隨業往生，成從多為論，殃掘所折從小義耳。文殊往昔未為凈名所彈，今承圣旨，於義無妨也。
四、物情所愜者，諸菩薩同輔大師，隨機何得都不闡揚圓教？但彌勒雖補釋師之處，而是右面侍者，諸菩薩事儀多是疏外，文殊同居補處之位，而是大師左面侍者，如國家左面大臣，判斷自在，勝於右面，故為物情之所愜也。
五、隨機者，諸菩薩既與凈名但有如砧槌成物之機，今文殊與凈名如兩槌成物之機，故堪為問疾人，是以入室與凈名往復，辭無屈滯，悅可眾心，往往為凈名稱嘆，此豈同諸菩薩發言皆被呵折？以是諸義，文殊堪為問疾人也。
第三、釋權實兩疾者，疾義雖復眾多，原其正意，不出權實二種，權是諸佛法身，菩薩無疾現疾，故名為權；實是九道眾生，實有因果患累，故名為實。若從能化為次，應前權後實，如此經文云是疾寧可忍不，又云有疾菩薩云何調伏其心也。若從所化為次，前實後權，故凈名云以眾生疾故，則我有疾也。
今約所化為次，前明實疾，就此略用四義分別：一、辨因果二種疾相；二、解釋；三、明通別；四、約土明重輕。一、辨因果疾相者，夫疾是瘵礙之法，瘵礙色心，故名為疾，亦名為病，亦名為患也。所言因疾者，即是因中四分煩惱，瘵礙心神，致諸惱患，即是心疾。而言因者，煩惱是因，故說為因疾也。果疾者，若感得四大之身，地、水、火、風同處一篋，其性各異，更相違反，互起增損，瘵礙色身，致諸惱患，即是身疾。而言果疾者，以酬煩惱之因疾，故言果疾也。
二、解釋者，因中四分煩惱之疾，一往分別三毒對三大疾，等分煩惱。取我三處等有，故名等分，此生地大病也。所以然者，一、貪欲病對水大者，經云愛河回復沒眾生，無明所盲不能出。且愛能潤業，如水潤生。二、瞋恚煩惱對火。瞋心一起，燒滅善根，故以瞋對火。三、愚癡煩惱對風病。愚癡故，則有四倒，故經稱四倒暴風能偃山夷岳，故知愚癡顛倒對風病。四、地病具有三種分別故，如水、火、風疾，俱集一身，故以等分對地病，故以四分煩惱為四種因疾。
凡夫凡鄙有此四分煩惱，則有八萬四千煩惱之因疾也。隨緣發動，惱害眾生心神，故說為因疾也。果疾者，即是諸分煩惱感得報身四大，一大不調，百一病動，四大不調，四百四病動，致諸疾惱非一也。
復次，由四分煩惱感成報身，即有生老病死，此亦是眾生之大患也。故此經下文云：有生死即是大患。此亦因四分煩惱生。所以然者，如瑞應經云：貪欲致老，瞋恚致病，愚癡致死。今推此義，等分對致生也。既生，則有四大之身；有身，則有四病之苦，此即是果病義也。但經論隨緣不同，或時火譬貪欲，或時水譬瞋恚，風亦不定。今一往從多為論，取別義相關，如前對耳，通則何所不譬也？
三、明通別者，因果二疾各有通別也。因疾有通別者，四分為通，十惡、四重、五逆、謗方等經、作一闡提，為別也。果病有通別者，四大四苦為通，四大增加，重疾頓弊，或時生等，四苦增甚，乃至三途重苦皆是果上別病也。良由因中有通別兩病，是故果上有通別兩病有余土；三、約果報土；四、約常寂光土。一、約同居土分別重輕者，同居土即是有為緣集，四分煩惱是因疾，分段三界生死是果疾，此有二種：一、穢；二、凈。穢則病重，凈則病輕。所以穢則病重苦也？故大品經言：一切法趣地，是趣不過，地尚不可得，云何當有趣非趣生死。或從法云通至歡喜三十心，皆是因緣生死也。輕重之義，傳傳比類可知，雖作此解，未可定用。但依前釋常寂光土究竟清凈，豈有因果細微之疾相待，判其輕重者乎？
問曰：龍樹之學，何意用天親之義？
答曰：龍樹、天親豈不同入不二法門乎？今本為通佛教，隨義有所關而用釋，何得取舍定執也？若分別界外結惑生死及諸行名義，當細擬天親所作。若觀門遣蕩，安心入道，何過龍樹？但此經文盛明疾義，未見諸經明文，若不取地論、攝大乘相映望者，佗或謂於非義理，多端強說也。
二、明權疾者，菩薩住大涅盤有五種行，所謂若得三諦，三諦三昧具二十五三昧，即成圣行；從圣行生天，行梵行；從梵行起嬰兒行、病行；嬰兒行從大慈善根而起，病行從大悲善根而起。所以然者，諸佛菩薩清凈法身，諸惡永斷，眾善普會，有何方便小善之可行？有何界內、界外因果之疾瘵也？但以大悲善根，欲拔界內外眾生因果之患累，故形充法界，無疾現疾，同眾生疾，即是病行。又示方便小善，除界內外眾生緣集，即是嬰兒行。
若界內外眾生因果疾愈，則諸佛菩薩舍應還真。但以眾生無盡，病有滅有興，是故諸佛菩薩隨所度眾生疾愈，菩薩亦愈；隨十方眾生有疾興處，若重若輕，菩薩還同其重輕之疾也。故此經言菩薩疾，亦名權疾。若約觀心明義善巧修觀行者，或為自行，或為化佗，無因果之疾，而現因果之疾，亦是權疾之義，乃至一切眾生亦有此義。如是則一切法趣疾，是趣不過，疾尚不可得，云何當有趣非趣？如是明疾義者，豎則深窮實際之源，橫則廣等虛空法界，其間義理幽微，自非妙覺種智圓明，孰能究竟通達無礙也？今凈名現疾表此，故聲聞、菩薩皆所不堪，莫敢傳如來旨。文殊自知善解疾義，故能恭佛圣旨入室，問於凈名權實兩疾，往復無滯也。
第四、明因疾出六品經文者，凈名托疾，意在興教，因文殊問主對。所以然者，凈名本托疾興教，但約疾之一字，出室內六品，何待空室等為五原也？
今明此一部凡有十四品經文，唯初一品，的是大圣法王自說，余十三品皆因凈名，無非托疾而興。細推疾之一字，即是三由、六源、二始、兩因也。
所言三由者，由凈名托疾，故有諸王士庶參問，如來命弟子、諸大菩薩問疾，即是由疾得有室外三品也。六源者，以現疾故，文殊奉命入室問權實兩疾，凈名略答廣說，是則室內六品從疾成，故可敬難也。經言降伏眾魔者，降魔義具如前處處略釋，但魔是所化眾生之主，若主不賓伏，所化眾生豈得歸心？大士既能降伏十方佛土眾魔，則一切眾生無不歸信入道也。
經言游戲神通者，魔主既伏，十方有緣眾生靡不歸依，是以神通自在變現，成就眾生，凈佛國土，其*功廣大，下地諸菩薩莫之能類，故可敬難也。
其慧方便，皆已得度。
此是四、結二智究竟，故可敬難也。其慧即是結實，方便即是結權，二智導眾行，行解皆得究竟，故言皆已得度也。
雖然，當承佛圣旨，詣彼問疾。
此是二、正恭命問疾也。文殊謙下之儀已備，凈名雖智德高達，敢佛弟子有所施為，莫不承佛神力。今既是佛遣，還承佛神力冥加，傳旨問疾，冀無謬漏屈滯之失，故言今當承佛圣旨，詣彼問疾也。
問曰：若承佛冥加堪往者，上來諸菩薩被加亦皆堪往也。
答曰：加於可加，文殊具於五義故可加。又如法華經彌勒四眾有疑，唯就文殊決，豈得類諸菩薩也？
於是，眾中諸菩薩、大弟子、釋、梵、四天王，咸作是念：今二大士，文殊師利、維摩詰共談，必說妙法。即時八千菩薩、五百聲聞、百千天人，皆欲隨從。
此是第二、大眾俱往也。文即有二：一者、時眾念欲隨往；二、文殊與眾俱往。一、所以時眾念欲隨文殊往者，凈名神智難酬所明也。
空室，表佛國，即有二意：一、為成前；二、為生後。一、成前者，上來如來說於凈土，正為眾生罪故，不見清凈佛國，不得生凈剎，不能成凈佛國土之行，故如來廣說，正為破諸眾生罪垢緣縛諸不清凈行業，令成凈佛國土之因。凈名前來，為扶成佛教，逆作方便，折挫聲聞，彈呵菩薩；又因托疾興教，為諸凡夫說法；又欲重發往昔彈呵之事，皆為扶成如來凈佛國土之說。今文殊既來問疾，所以現此室空之相，表諸佛國土皆空，欲與文殊廣論佛國，即是正為成前之意也。
二、為生後意者，若現室空，表諸佛國悉皆空，文殊見此相，知有所表，因即往復論佛國義，故此品即得明佛國也。又因空室，身子為眾須床念食，時眾得見燈王佛土，遠見眾香凈剎，其間往復，品品開佛國因果。斯義既訖，因掌擎大眾至如來所，發起如來，復宗廣說，明國土因果。，無量大眾見彼佛土皆在此國，因此發心，得生彼土，各發心修阿閦佛凈土之行，皆此空室現相而立，即是生後之意也。
今釋空室所表之相，約四土分別解釋：一、同居土有穢有凈，若依穢土，則雜穢依報有天魔外道、愛見眾生之正報。凈名現穢土，知穢土即空，欲以智慧力破除穢業，若穢業不空，則不可破壞。今以穢業空，故依報則可破除，即是除諸所有，破諸惡魔外道及愛見正報眾生，即是除諸侍者也。
次表同居凈土雖無穢依報，亦無惡魔外道正報，而有分段清凈依報，分段愛見正報眾生，凈名現生其中，知同居凈國即空，以智慧力斷除分段依報之業，故云除諸所有，破此眾生愛見有為緣集正報，即是及除侍者也。
二、表方便有余土者，方便有余土雖無分段穢凈之依報，有為緣縛愛見正報，而有變易之依報，無為緣集正報眾生，即是愛見天魔外道也。故凈名呵須菩提云：同於煩惱，入於諸見也。凈名現生其土，即知有余國空，用智慧力除其變易依報之業，及愛見煩惱正報，即是除去所有及侍者也。
次明實報無障礙土，此土雖無方便變易依報，無為緣集愛見正報，而有自體不成實凈妙無障礙之依報，自體緣集愛見正報之眾生，凈名應生其土，知實報無障礙國即空，用智慧力除無障礙依報之業，自體緣集愛見之正報，故言除諸所有及諸侍者也。
常寂光國即是究竟清凈，畢竟空無所有，即是毗盧遮那妙覺極地所居，無所除斷，故大涅盤經明無所斷者，名無上士。今凈名即用神力空其室內，除諸所有及侍者，此表果報之末，欲入常寂之國，故現神力空室，除諸所有及侍者也。故地持論明二障斷清凈凈禪，離一切見清凈凈禪，此即其義也。若表權居前土〉、二品，故名生後也。至後帖文，其義自顯。
所以唯置一床，表不思議真性解脫之相者，法華經明諸法空為座，諸法空品解？凈名表發，罔像得珠，為解詬窮研，將不失寶也。還如此經明畢竟空寂舍，今現室空，即來欲說法華經，現相表發，豈不知凈名現相有所表也？若不知者，豈得恭如來旨，堪為問疾人也？
時維摩詰言：善來，文殊師利！
此是三、明凈名稱嘆文殊。所以稱嘆者，如知文殊具如前五義。今來問疾，必能顯發不思議解脫佛國因果之教，扶成法王所說，廣利有緣，故稱嘆善來也。文即有二：一、正稱嘆善來；二、釋嘆。
初、正稱嘆善來者，對非善來而嘆善來也。所言非善來者，若諸凡夫、五百大弟子、諸菩薩來問疾者，既不具前五義，不能起發不思議解脫法門，凈土因果之教，廣利群品，故非善來也。今文殊師利具前所明五義，恭圣旨而來問疾，起發不思議解脫佛國因果故來，必能扶成法王大教，多所利益，可謂善來也。所以凡夫、大弟子、諸菩薩皆非善來者。今簡別非善來義，略有七種：
一者、若諸王士庶來問疾者，此非善來也。所以然者，諸凡夫皆有見思緣縛，雖得說法除其結惑，豈得興顯大法？故非善來也。
二者、若諸大弟子輒奉如來命而來問疾者，此非善來也。所以然者，二乘見偏真斷結，無大悲心，不求妙覺，不能接引眾生來出火宅，雖從因來，至有余涅盤，便入灰斷，非真涅盤，豈名善來也？
三者、若三藏教菩薩輒奉如來旨來問疾者，此非善來也。所以然者，此菩薩雖有慈悲，愿求佛果，而伏結不斷，心不清凈；又止求道樹佛果，便入涅盤，所求非實，必須轉心轉觀，豈名善來也？
四、通教菩薩若輒奉大圣旨來問疾者，此非善來也。所以然者，此菩薩見偏真斷結，雖有慈悲，化物終求有余、無余無常佛果，所求不實，亦須轉心轉觀，豈名善來也？
五、別教菩薩若輒恭圣旨而來問疾者，此非善來也。所以然者，此菩薩雖求常住佛果，不能圓觀中道法界，歷別次第，斷界內界外煩惱，而來入十地，亦須轉心轉觀，豈名善來也？
六、圓教初心中心菩薩若輒奉圣旨而來問疾者，此非善來也。所以然者，此菩薩雖能見中道法界，不斷煩惱，無緣大慈，普覆一切，不住初地，心心寂滅，自然流入薩婆若海，但智德猶淺，未與凈名齊量，豈名善來也？
七、圓教後心菩薩，若本若跡，雖德齊凈名，與物無有問疾之緣，若輒奉命而來者，此於物無緣無益，不能興顯，豈名善來也？
所以如來所命五百聲聞、諸大菩薩皆不敢恭命來問疾者，為有如此非善來之事也。命文殊，無此非善來事，即是圓教大士，本跡與凈名齊量，自知與時眾有問疾扣擊之緣，故將領大眾，如象王領群出圍，同來入毗耶離凈名方丈室內，宣旨問疾，是則為時眾作入不思議之良緣，見凈土，生凈剎，成就佛國土之行，故來問疾是真善來，凈名懸鑒，故嘆言善來也。
不來相而來，不見相而見。
此是二、釋嘆也。有師解云：真諦無來相，俗諦有來，故言不來相而來也。若爾者，凈名亦應嘆二乘也。又師言：法身無來相，應身有來，故言不來相而來。若爾者，凈名皆應嘆諸菩薩也。又師云：若來是來，來即是自性來，若言來是不來，來即是假來，假來非來，即是不來相而來也。今言來是來，來是自性來者，來是不來，來即是佗性來，凈名豈得嘆也？
今言凈名所以嘆文殊言善來者，若以來相而來，則非善來。今文殊以不來相而來，故嘆言善來。所言以來相而來，非善來者，諸凡夫來問疾者，皆有愛見，此是取相而來，非不來相而來。若諸聲聞、弟子破俗入真而來，此是曲逕取偏真之相，非不來相而來也。
若三藏教菩薩，伏結而來，相惑未斷，此非不來相而來也。若通教菩薩，從體假見真入見地，乃至羅漢、辟支佛地入菩薩位而來，此是取二諦相而來，非不來相而來也。若別教菩薩，從初發心，歷別觀三諦，入初地而來，此是依三諦相而來，非不來相而來也。若圓教，知四不可說，即不見一切相，而能觀中道，雙照二諦，自然流入薩婆若海，化法界眾生，欲同來入常寂光土，是為不來相而來。此乃合如來命章說凈土義，亦稱可凈名之懷，但諸圓教菩薩與此時眾無有問疾之緣，豈敢恭如來旨而來問疾？闕此一義，故不敢為問疾之人，凈名所不稱嘆。
今文殊師利從初發心，知四不可說，無有權實自行化佗之來相，故言不來相而來者。而能道觀雙流，而權而實，自行化佗，心心寂滅，自然流入薩婆若海，來齊凈名本跡之德，故言而來也。又知此諸時眾皆是四不可說，今有因緣故，見其可說機，雖有肉眼，名為佛眼，相似圓見法界，法界相惑未除，猶名見相見。
若入初發心住，發真無漏，即五眼圓開，雖得五眼，知四不可說，不見有三聚眾生，即是不見相而圓見法界，此是非究竟見。若更修天眼，則更見細色，天眼雖見細色，不能見真。若二乘通教菩薩修得慧眼，即便見真，慧眼雖見真，不能見藥病之法。別教菩薩修法眼，即更見差別之法，法眼雖見法，不能圓見三諦一切法，一切法入一法，一法具一切法。圓教菩薩若得佛眼，即能圓見法界，乃至窮源極底，與虛空等。若過佛眼所見，更無可見，故言若見已更不見也。
經言所以者何？來者無所從來，去者無所至，所可見者，更不可見，此是二、明文殊釋述成意，所言來者無所從來者，此釋若來已更不來，四不可說即是平等法界，諸佛所不能行，此無有來相，約此說來，即是無所從來義，述成不來而來也。
經言去者無所至者，四不可說即是平等真法界，諸佛所不能到，故說去者無所至，重述成不來相而來，來無所到也。文殊言所可見者，更不可見者，四不可說平等真法界中，無所可見而言見者，佛眼見極，更無可見，即是釋上述不見相而見也。