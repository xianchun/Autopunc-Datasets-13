禪師名印簡，字海云，山西寧遠人也。得道於慶壽璋禪師。璋字中和，乃天目齊之裔也。齊參五祖演和尚，得演記莂，遂隱天目。當其時，出五祖之門者，化徧南州，而三佛之裔稱盛，獨齊公居天目，甚枯淡，法席寥然，暮年始有嬾牛和上座紹齊之法。而和之枯淡尤甚，僅得竹林寶，寶得竹林安，安傳容庵海。海之名頗著，乃有中和璋，璋之下有印簡出焉。簡出，則齊之道大於北平矣。
簡本出儒家，有生知之質。其父宋氏，授以孝經開宗明義章，簡掩卷進曰：開者何宗？明者何義？
其父愕然，提其耳曰：孺子可教也。時方七歲。
於是古今經緯之學，一目輒知要領；然疑喜怒哀樂未發以前之理，不遑寢食，乃盡捐宿學，走事中觀沼禪師。每發問端，沼每止之。沼老，常命簡扶行，偶下堦，簡掣沼公之手，沼咄曰：者埜狐精！簡恍然而諾，沼乃遣簡行腳。
簡既飫游，孤策過燕京，雨阻松舖，中途夜宿巖下，因擊石火，劃然大悟，乃捫面曰：今日始知眉橫鼻直，天下老和尚信不寐語矣。遂達慶壽，通謁於中和璋公。
公先夕夢異僧策杖竟來方丈據獅子座，晨起而心待之，簡果應期而至。璋大喜受展，問曰：你曾到此麼？
簡對曰：印簡不來而來，作麼生相見？
曰：切莫打埜榸。
簡曰：石火迸裂，眉橫鼻直。
曰：吾此處別。
簡曰：如何表信？
曰：牙是一具骨，耳是兩片皮。
簡曰：將謂別有。
曰：錯。
簡喝曰：草賊大敗！璋笑而休。
次日，璋公以臨濟兩堂首座下喝機緣，令簡下語，對曰：打破秦時鏡，磨尖上古錐。龍飛霄漢外，何勞更下椎？
曰：你只得其機，不得其用。簡掀倒禪床。
璋曰：路途之樂，終未到家。簡與一掌。
璋曰：只得其用，不得其體。
簡曰：青山聳寒色，月炤一谿云。
曰：只得其體，不得其智。
簡曰：流水自西東，落花無向背。
曰：要且沒交涉。簡震拍其兩掌。
是時，左右皆為變色，璋公乃曰：如是！如是！遂命掌記室，而師資如水乳也。
元世祖辛卯年，簡主慶壽，衲子不懼苦寒，趨歸法會，而禪床幾至折腳。其都中貴人多雜遝門下，簡一以璋公真率之風應之，無不悅服。
之。然以祖意徵扣，則忉怛往返，不留余地也。
一日，簡於廊下逢數僧，乃問曰：那里去？
一僧對曰：賞花去。
第二對曰：禮佛去。
第三對曰：那里去。
第四僧無語，簡俱以棒打之。復問第五僧，對曰：覓和尚去。
簡曰：覓他作甚麼？
曰：待他打時，還他一頓。
簡曰：將甚麼來打？
曰：不將棒來打。
簡連打曰：者掠虛漢。眾皆走散。
簡召曰：諸上座！眾同翁琰和尚嘗云：我自離佛照老人之門，一味因時度日，不敢過為，蓋恐辱吾老人也。嗟乎！先師德業冠世，猶其競夜貯千峰月，塞草閑鋪萬里秋。
元兵渡江，或請避其鋒，高曰：盡大地是戈矛，汝擬向何處去避？山門否泰，在我一人，汝勿復言。
兵至，有迫高索金者，以刃擬高，高延頸曰：要殺便殺，吾頭非汝礪刃處，即有金，乃十方物也，終不敢奉君以求生。
執刃者悚然目之，舍而去。丞相伯顏勾戟長鈹，環錯而進，高趺坐繩床，不涉言色。顏公甚致敬焉，乃舍牛百頭、糧五百石。後伯顏問道於靈云定禪師，乃言：蔣山高公有德圓通之雅量，惜當時軍務在握，未及盤桓。
元世祖庚辰歲，高遷徑山，席未溫，寺罹於火，眾有咨嗟下涕，惜其舊而難其新，高曰：興廢繇人，法無定相。於是整理火場而安眾曰：五峰峭峙，到者須是其人。一鏡當空，無物不蒙其照。祖師基業，依然猶在；衲僧活計，何曾遷變？著手不得處，正要提撕；措足無門時，方可履踐。直待山云淡濘，澗水潺湲，一曲無私，萬邦樂業。正恁麼時，功歸何所？車書自古同文軌，四海如今共一家。
閱九年，徑山復舊。戊子，有毀我宗於朝廷者，以為禪說不合圣經，高聞而奮起曰：此宗門大事也，吾雖老，尚強！
一行至京，得旨，集諸宗徒廷辯。元世祖問：禪以何為宗？
高對曰：凈智妙圓，體本空寂，非見聞覺知，思量分別所能到，惟悟得證。
宣問再三，高歷舉西、東諸祖，至德山、臨濟棒喝因緣，大抵禪是正法眼藏，涅盤妙心，趨最上乘，孰有過於禪？詞旨明徹，朝廷震動，乃宣高進便殿賜坐。
又宣百法論師仙林者與高持論，仙林曰：昔佛始從鹿埜苑，終至跋提河，於是二中間，不曾說一字，五千余卷，且道自何而來？
高答曰：一代時教，如標月指。了知所標，畢竟非月。
仙林曰：如何是禪？高以手打圓相。
仙林曰：何得動手動腳？
高曰：上座講得千經萬論，且道者一圈落在甚麼法門？仙林不能對，乃避座稱謝。
高曰：似則也似，是則未是。世祖大悅，左右皆呼萬歲，於是天下禪風大振。
徑山復火，高曰：老僧宿負此山耳。又力營建，不三載，以次落成。南北禪流大集，或請高說生平行實，高笑曰：衲被蒙頭萬事休，此時山僧都不會。竟入滅，時世祖十四年癸巳也。閱世七十五，坐五十九夏。塔於寺西。
贊曰：妙高禪師出居雙徑，席未煖而寺遭毀，能以堅忍力而復新五峰樓閣，其事蹟灼類無準。年垂七十，尚抵京廷辯，又類凈因成之逢善華嚴、忠國師之驗大耳三藏。嗟乎！豈非蛟龍鬭則水勢洪，金石擊而火光烈，所謂小出大遇，千秋一合者耶？
禪師吉安，王氏子也，名持定。久依雪巖，因陳頌，得號鐵牛。其頌曰：
鐵牛無力嬾耕田，帶索和犁就雪眠，
大地白銀都蓋覆，德山無處下金鞭。
欽公曰：好個鐵牛兒。故人以是稱之。
定初得度於肯庵勤禪師處，常讀雜華經，以為積功累行，修行曠劫，始得成佛。復自忖曰：審如是，眾生無有成佛之期耶？
乍聞教外別傳之旨，身心踴躍，疾走參雪巖欽公，乞居槽廠，喜作凈頭。欽憐之曰：禪者無太勞乎？
定對曰：欲求無上妙道，豈敢言勞？
欽示以偈曰：
昭昭靈靈是甚麼？眨得眼來已蹉過。
廁邊籌子放光明，直下原來只是我。
定不領旨。一日，欽示眾曰：兄弟做工夫，若也七日夜，一念無間，目不交睫，無個入處，斫取老僧頭去。
定益愧勵，曉夜參究。忽染疴，自取觸器就坐屏處，單持正念，目睫不交者七日。至中夜，頓覺山河大地覿露真常，良久，如聞擊木聲，遍體汗流，其病亦瘳。舉似欽公，欽復憐之曰：百尺竿頭，進步為奇。
定更加精進，經六載，欽公垂問：亡僧死了，燒了，向甚處去？無酬對者。
欽代曰：山河及大地，全露法王身。
定乃洞徹，言下厲聲曰：和尚舉揚般若，驚得法堂前石獅子笑舞不休。
欽曰：試哮吼看。
定曰：劫外春回萬物枯，山河大地一塵無，法身超出山河舉，笑倒西天碧眼胡。
欽敲香幾曰：山河大地一塵無，者個是甚麼？定作掀禪床勢。
欽公笑曰：一彩兩賽。
乃辭欽去，流覽名勝山水。有以巨剎相挽，定概不欲居，乃曰：人勞於前，我逸於後，其可乎？
至衡州酃縣，過桃源山，眷其幽邃，刀廬於桃源。桃源深處，人跡罕到，烟霧晦冥，而山君水王出沒無時，定以迷悟因緣示之，授其五戒，於是神靈呵護，未久叢席大成，號曰靈云寺。
定為人好培養衲子，四事周備，間與談論，靡所不至。然自受用處，數十載一折腳木榻而已。遇人無貴賤，危坐燒香，清茶對話，竟日夕無倦色。常有士夫過訪，顰嘆不堪而去。
伯顏公入山問道，聯床旬日。臨行，定倚杖，門送曰：公今生失腳，墮於尊貴，一念不來，即來生也；再若失腳，山僧無奈公何矣！
會公除政府，欲疏朝廷賜定衣號。定曉以偈曰：
大地山河一鐵牛，多年忘把鼻繩收。
堪嗟槐國人如市，旦暮笙歌鬧畫樓。
顏公發柬以示僚屬，其掛冠歸田者數人，而在朝辦道者甚眾。
大德壬寅冬手書長語示眾，其略曰：塵世非久，日銷月磨，桃源一脉，三十年後，流出一枝無孔笛，虛空吹起太平歌。
癸卯春，泊然坐化，閱世六十有四，坐三十三夏。函全身於陶器，瘞於寺北沙潭。三年後，啟視之，爪發俱長，顏色如生。
贊曰：余讀中峰廣錄，至題定公贊，有茶陵千仞靈云寺，聲播元朝數百州之句，默想公之為人，必大有可觀，中峰故歸重之如此。及簡燈錄，見公投機頌，如多寶佛塔涌起虛空，人人得而瞻仰，益知公悟處的當，與高峰齊名宜矣！
禪師祖誾者，南康人也，號悅堂。宋端平改元，生於周氏，連眉秀目，神氣奪人。年十二，聞鐘聲，嗒然自失，即厭家居。乃辭親，求出世法，轍
勵後學，見有小善可錄，必展轉發明，人亦不敢偽。或有過，則曰：人非圣賢，孰能免焉？改之為貴。人亦不敢飾。至若事關法化，知見差訛，則切直千余言猶不已，當時以此憚而懷之。
初住天臺之寒巖寺，三年移仙居之紫籜山，大闡法化。有僧問曰：紫籜山庭如錦繡，是誰按拍畫圖中？
萬曰：深沙休努眼。
僧顧左右曰：道甚麼？
曰：碧水浪吞鉤。
僧曰：將謂歌謠風日煖，元來鼓角陣云深。
曰：八千子弟歸何處？消瘦秋空一笛霜。
僧曰：恁麼則山河無意屬英雄也。
曰：摘楊花。
僧次日復進曰：昨日公案未圓，乞師再垂方便。
萬曰：分付直歲，不得普請。
曰：古老頭巾，真難共語。
萬擲下拄杖，僧出大叫曰：紫籜老漢今日方始瞥地！萬便休。
十載遷疏山。疏山舊例，住持須通*剌當道。萬輒不可曰：孔席不煖，墨突不黔，誠各行其志也，況我圓頂之夫，何天不可翱翔，乃為三間古院委曲權門？是則法化未弘，僧風先掃地矣。當道議不合，萬留偈法堂，飄然而去。偈曰：
疊疊韶華一杖藜，白云到處有山棲。
等閑愛種蟠桃核，不把春紅賺馬蹄。
江淮總統聞萬高標，會諸山於靈隱直指堂，議以開先迎萬。或度其厭叢林不肯來，有耆宿曰：萬公必來也。彼雖起居蕭灑，然瞿瞿以法門綱目為任，若致之以誠，即十字街頭肩栲栳養閑漢，彼亦欣樂。況開先為山林之勝，且便於衲子，公豈木強人乎？公必來也。萬果攜數禪衲惠然而來。有偈曰：
剎竿扶起本無心，教外金襴影自深。
肯著三三前後力，波濤陸地起龍吟。
於是開先鼎新，英俊大聚，扣問之外，從未只字干及豪貴。其時道俗蒙萬示語，如獲珙璧。笑隱來參，萬審其機緣，指往百丈，為晦機嗣。無我之風，海內仰之。又十載，住東甌江心寺。少不適意，又棄去，寺眾數百泣挽，隨至馮公嶺，不從。
萬嘗曰：古人因學道以立叢林，事事隨緣，法法周備。為住持者，觀會中或有一個半個實心務本，則當不顧安危，竭力支撐，雖社廟神壇，亦可居而不愧。今人計叢林以學道，或三百五百，不顧日逐，何所用心？但云頭頭合轍，物物圓融，乃崇尚土木，鷺伺豪家，然後竊虛器，傳子孫，與蚖蛇戀窟，明無少異。毫厘既差，千里懸隔，良可悲夫！
晚年，匡廬月澗明公迎萬歸東谿，萬翩然命棹曰：滿望春江興不違，一波才動萬波隨，烟嵐調拍如相委，何待芳心托子規？
月澗歿，開先之眾復請萬，萬力卻之曰：我住持三十載，而法化寥寥，更何所望而不休乎？且精神非壯盛之時也。諸公不復言。
皇慶壬子十一月二十六日示疾，越七日，命浴更衣，據室危坐，書訣眾語，儼然而化。闍維，收五色舍利，大如菽，不可計。目睛、齒牙、頂骨不壞。時改建豫章烏遮塔，江西行省丞相干赤命以舊藏釋尊舍利奉於中，遣使分一山萬禪師目睛舍利，以寶匣秘之陪葬焉，余舍利塔東谿。
贊曰：名位，虛器也；道德，實跡也。據虛器而核實跡，則失矣。余觀萬公平生住持，獨持大體，熙於實跡，不以名位自累，少不合，輒棄去，此其節概大過於人。應庵曰：衲僧當著草鞋住院。良有以哉！
禪師諱原妙，出蘇州吳江徐氏。為雪巖欽禪師入室之真子也。弘法於天目之獅子巖，因以高峰自號。關居三十載，橫拈倒施，而令行吳越。
南宋嘉熙戊戌年三月而公生。公生性遲重寡言，笑行如瘦鶴，望之似懦弱，然其神氣精悍奪人。幼喜趺坐，凡見髠流，必合爪勞問成禮。
淳佑壬子，從秀水密印寺法住沙門得度，年十五，備知大僧事。及戒得滿分，於其律度，開遮進止，不期而咸合焉。尋習教觀於天臺，其文句義學，弗可難也。
公每忖達磨一宗，不立文字，為教外別傳，能了當人大事，為之立地成佛，豈徒然哉？即出杭州，參訪宗門知識。入湖南凈慈，凈慈為武林禪窟，倫斷橋居焉。公參僧堂，立死限三載，擬求妙悟，竟無所發。時雪巖欽禪師寓北磵，斷橋指公往謁。公謁雪巖，雪巖不許通謁，公益心切，乃告香通誠。雪巖許見，未作禮，即連棒打出，公垂涕回惶。復入，雪巖便問：阿誰拖你死屍來？又以拳打出之。
於是疑團猛結，無所攀仰，乃擬避喧求靜，齩嚼話頭。於徑山禪堂及月，忽憶萬法歸一，一歸何處，匊戰胸次，目不交睫者六晝夜。忽睹演五祖真贊云：百年三萬六千朝，反覆元來是者漢。從前話頭一并打失，其年二十有四矣。
雪巖已赴南明，公即走覲。才入，雪巖便問：誰拖你死屍來？公便喝。
雪巖拈棒，公把住曰：今日打原妙不得也！
曰：為甚打不得？公拂袖而出。
次日，雪巖召公問曰：萬法歸一，一歸何處？
對曰：狗舐熱油鐺。
曰：那里學者虛頭來？
對曰：正要和尚疑著。雪巖休去。公以為妙契玄旨，自此隨問即答。
久之，雪巖謂公曰：日間浩浩，作得主麼？
對曰：作得主。
曰：睡夢中作得主麼？
對曰：作得主。
曰：正睡著，無夢、無想、無見、無聞，主在甚麼處？公不能對。
雪巖曰：從今日去，也不要你學佛學法，也不要你窮古窮今，但只饑來吃飯，困來打眠。才睡覺來，卻抖擻精神。我者一覺，主人公在那安身立命？
公遂別，入龍須。經五載，因鄰僧推枕墮地作聲，大徹，乃曰：元來只是舊時人，不改舊時行履處。
咸淳甲戌年，住湖之雙髻峰，禪者登峰益眾。公即入西天目山之獅子巖，巖絕躋攀，其來決擇之者，又滿百許人。公乃別居巖西石洞，石洞之險，非梯莫陞，大書死關二字為額，盡屏給侍。日用一食，以甕為鐺，斷緣撤梯，巖中弟子罕見其面。或垂語以驗方來，不契，即拒關。其垂語曰：大徹底人，本脫生死，因甚命根不斷？佛祖公案只是一個道理，因甚有明與不明？大修行人，本遵佛行，因甚不守毘尼？杲日當空，無所不照，因甚被片云遮卻？人人有個影子，寸步不離，因甚踏不著？盡大地是個火坑，得何三昧，不被燒卻？
元世祖丁亥年，雪巖遣白拂囑公，偈曰：
上大今已無人，雪巖可知禮也。
虛名塞破乾坤，分付原妙侍者。
始陞座開導，其語懇切，中古尊宿未之有也，叢林謂之禪經，抱道老成之士并歸焉。
一日，民間訛謠，官選童男女。本小師問曰：忽有人來問和尚討童男女時如何？
公曰：我但度竹篦子與他。本大徹於言下。
或問諸弟子優劣，公曰：若初院主等，一知半解，不道全無；如義首座固是鐵根老竹，其如七曲八曲；惟本維那卻是上林新篁，它日成材，未可量也。
元貞乙未季冬朔日，命鼓，告眾曰：西峰三十年，妄談般若，罪犯彌天。今日人，自領去也。大眾還有知落處者麼？良久，云：毫厘有差，天地縣隔。復曰：來不入死關，去不出死關。鐵蛇鉆入海，撞倒須彌山。
跏趺，泊然而寂，七日容色益明潤，舍利結於爪發。越三七日，塔全身於死關。坐四十三夏，歷世五十有八。仁宗戊午，謚普明廣濟禪師。
贊曰：古以滹沱機用如涂毒鼓，聞者皆立死，或先後於近遠稍異。迨密庵後，幾不橫死矣。幸雪巖得無準藥授之師，師復涂而擊之，以立死。中峰輩至今聞其余響，猶自胥喪。吁！何偉也！非師玄要戈甲，吳越正令曷克臻此？