我聞如是：
一時，佛游拘舍彌，在瞿沙羅園。
爾時，尊者摩訶周那則於晡時從宴坐起，往詣佛所，到已作禮，卻坐一面，白曰：世尊！可得施設世間福耶？
世尊告曰：可得，周那！有七世間福，得大福佑，得大果報，得大名譽，得大功德。云何為七？周那！有信族姓男、族姓女，施比丘眾房舍、堂閣。周那！是謂第一世間之福，得大福佑，得大果報，得大名譽，得大功德。
復次，周那！有信族姓男、族姓女，於房舍中施與床坐、氍氀、毾㲪、氈褥、臥具。周那！是謂第二世間之福，得大福佑，得大果報，得大名譽，得大功德。
復次，周那！有信族姓男、族姓女，於房舍中施與一切新凈妙衣。周那！是謂第三世間之福，得大福佑，得大果報，得大名譽，得大功德。
復次，周那！有信族姓男、族姓女，於房舍中常施於眾朝粥、中食，又以園民供給使令，若風雨寒雪，躬往園所，增施供養。諸比丘眾食已，不患風雨寒雪，沾漬衣服，晝夜安樂，禪寂思惟。周那！是謂第七世間之福，得大福佑，得大果報，得大名譽，得大功德。
周那！信族姓男、族姓女已得此七世間福者，若去若來，若立若坐，若眠若覺，若晝若夜，其福常生，轉增轉廣。周那！譬如伽水，從源流出，入于大海，於其中間轉深轉廣。周那！如是信族姓男、族姓女已得此七世間福者，若去若來，若立若坐，若眠若覺，若晝若夜，其福常生，轉增轉廣。
從座起，偏袒右肩，右膝著地，長跪叉手白曰：世尊！可得施設出世間福耶？
世尊告曰：可得，周那！更有七福出於世間，得大福佑，得大果報，得大名譽，得大功德。云何為七？周那！有信族姓男、族姓女，聞如來、如來弟子游於某處，聞已歡喜，極懷踴躍。周那！是謂第一出世間福，得大福佑，得大果報，得大名譽，得大功德。
復次，周那！有信族姓男、族姓女，聞如來、如來弟子欲從彼至此，聞已歡喜，極懷踴躍。周那！是謂第二出世間福，得大福佑，得大果報，得大名譽，得大功德。
復次，周那！有信族姓男、族姓女，聞如來、如來弟子已從彼至此，聞已歡喜，極懷踴躍，以清凈心躬往奉見，禮敬供養，既供養已，受三自歸於佛、法及比丘眾，而受禁戒。周那！是謂第七出世間福，得大福佑，得大果報，得大名譽，得大功德。
周那！信族姓男、族姓女若得此七世間之福及更有七出世間福者，其福不可數，有爾所福，爾所福果，爾所福報，唯不可限、不可量、不可得大福之數。周那！譬如從閻浮洲有五河流：一曰伽，二曰搖尤那，三曰舍勞浮，四曰阿夷羅婆提，五曰摩企；流入大海，於其中間水不可數，有爾所升斛，唯不可限、不可量、不可得大水之數。周那！如是信族姓男、族姓女若得此七世間之福及更有七出世間福者，其福不可數，有爾所福，爾所福果，爾所福報，唯不可限、不可量、不可得大福之數。
爾時，世尊而說頌曰：
伽之河，清凈易渡，
海多珍寶，眾水中王。
猶若河水，世人敬奉，
諸川所歸，引入大海。
如是人者，施衣、飲食，
床榻、茵褥，及諸坐具，
無量福報，將至妙處，
猶若河水，引入大海。
佛說如是，尊者摩訶周那及諸比丘聞佛所說，歡喜奉行！
