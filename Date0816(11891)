夫論即者，名體不二。今依天臺大師五味判經，四教釋義。圓教所出，前三教無，義立名有。
若爾，藏教小乘折色明空，蓋非所論，通教大乘摩訶衍門，別教知中，云何不釋？
答：界內外巧拙不同。通教巧度，即色明空，只斷四住界內煩惱，未破惑，不能圓融三諦，具一切佛法，亦不得云即圓教初心一念，能圓觀三諦，境智冥一，即三而一，即一而三，因果具足，故得即名。
若爾，因果體一，復云何六？
答：所言即者，為簡離故；所言六者，為簡濫故。若使朱紫分明，修行識位云云。
一、理即者，理謂理性，即如來藏，本自有之，非適今也。亦名佛性，性是因義，佛是果義。因中具有果人之性，故云佛性，名理即佛。大經如來性品云：如貧人舍內為有真金之藏，家人大小無有知。即一品無明能八相成道，從真起應，百佛世界教化眾生。大經云：是人即於其家掘出金藏。女人見已，心生歡喜。即其義也。
六、究竟即者，四十二位究竟圓極，初阿後荼，無字可說，智斷具足，如十五日月，月光圓滿，法華經云：游於四方，直至道場。大經云：即於是人，起奇怪想，宗仰是人。即是妙覺如來住常寂光。即其義也。
此依章安疏主，用大師義意釋涅盤經。引此一文，六位具足，何俟多釋？
散在諸文，一家師承須知，開顯法華，會了六即殊途，涅盤醍醐自歸秘藏。今若執實迷權，端拱不動，修途既遠，寶所難期。略述大猷，委明須尋別記。