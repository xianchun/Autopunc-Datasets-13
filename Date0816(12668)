尒時，會中所有四大王眾天乃至色究竟天，同時化作種種天花、衣服、纓絡及香鬘等，踴身虛空，而散佛上，合掌恭敬，俱白佛言：愿此般若波羅蜜多在贍部洲人中久住。何以故？乃至般若波羅蜜多在贍部洲人中流布，當知此處佛寶、法寶、苾芻僧寶久住不滅，於此三千大千世界，乃至十方無量無數無邊佛國亦復如是，由此菩薩摩訶薩眾及殊勝行亦可了知。世尊！隨諸方邑，有善男子善女人等，以凈信心書持如是甚深般若波羅蜜多，恭敬供養，當知是處有妙光明，除滅闇冥，生諸勝利。
尒時，佛告天帝釋等諸天眾言：如是！如是！如汝所說。乃至般若波羅蜜多在贍部洲人中流布，當知此處佛寶、法寶、苾芻僧寶久住不滅，於此三千大千世界，乃至十方無量無數無邊佛國亦復如是，由此菩薩摩訶薩眾及殊勝行亦可了知。隨諸方邑，有善男子善女人等，以凈信心書持如是甚深般若波羅蜜多，恭敬供養，當知是處有妙光明，除滅闇冥，生諸勝利。
時諸天眾復化種種上妙天花、衣服、纓絡及香鬘等，而散佛上，重白佛言：若善男子善女人等，於此般若波羅蜜多至心聽聞，受持讀誦，精勤修學，如理思惟，廣為有情宣說流布，是善男子善女人等，魔及眷屬不得其便，我等諸天亦常隨逐是善男子善女人等，勤加擁護，令無損惱。何以故？是善男子善女人等，我等諸天敬事如佛，或如近佛，尊重法故。
尒時，天帝釋白佛言：世尊！若善男子善女人等，於此般若波羅蜜多至心聽聞，受持讀誦，精勤修學，如理思惟，廣為有情宣說流布，是善男子善女人等，非少善根能辦是事，定於先世無量佛所，多集善根，多發正愿，多供養佛，多善知識之所攝受，乃能於此甚深般若波羅蜜多至心聽聞，受持讀誦，精勤修學，如理思惟，廣為有情宣說流布。世尊！欲得諸佛一切智智，當求般若波羅蜜多，欲得般若波羅蜜多，當求諸佛一切智智。何以故？諸佛所得一切智智皆從般若波羅蜜多而得生故，如是般若波羅蜜多皆從諸佛一切智智而得生故。所以者何？諸佛所得一切智智不異般若波羅蜜多，如是般若波羅蜜多不異諸佛一切智智，諸佛所得一切智智與此般若波羅蜜多，當知無二亦無二分。
尒時，佛告天帝釋言：如是！如是！如汝所說。憍尸迦！欲得諸佛一切智智，當求般若波羅蜜多，欲得般若波羅蜜多，當求諸佛一切智智。何以故？諸佛所得一切智智皆從般若波羅蜜多而得生故，如是般若波羅蜜多皆從諸佛一切智智而得生故。所以者何？諸佛所得一切智智不異般若波羅蜜多，如是般若波羅蜜多不異諸佛一切智智，諸佛所得一切智智與此般若波羅蜜多，當知無二亦無二分，是故般若波羅蜜多功德威神甚為希有。
尒時，具壽慶喜白佛言：世尊！何緣不廣稱贊布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多，但廣稱贊般若波羅蜜多？世尊！何緣不廣稱贊內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，但廣稱贊般若波羅蜜多？
世尊！何緣不廣稱贊真如、法界、法性、不虛妄性、不變異性、平等性、離生性、法定、法住、實際、虛空界、不思議界，但廣稱贊般若波羅蜜多？世尊！何緣不廣稱贊苦圣諦、集圣諦、滅圣諦、道圣諦，但廣稱贊般若波羅蜜多？世尊！何緣不廣稱贊四靜慮、四無量、四無色定，但廣稱贊般若波羅蜜多？
世尊！何緣不廣稱贊八解脫、八勝處、九次第定、十遍處，但廣稱贊般若波羅蜜多？世尊！何緣不廣稱贊四念住、四正斷、四神足、五根、五力、七等覺支、八圣道支，但廣稱贊般若波羅蜜多？世尊！何緣不廣稱贊空解脫門、無相解脫門、無愿解脫門，但廣稱贊般若波羅蜜多？
世尊！何緣不廣稱贊五眼、六神通，但廣稱贊般若波羅蜜多？世尊！何緣不廣稱贊佛十力、四無所畏、四無礙解、大慈大悲大喜大舍、十八佛不共法，但廣稱贊般若波羅蜜多？世尊！何緣不廣稱贊無忘失法、住舍性，但廣稱贊般若波羅蜜多？
世尊！何緣不廣稱贊一切智、道相智、一切相智，但廣稱贊般若波羅蜜多？世尊！何緣不廣稱贊一切陀羅尼門、一切三摩地門，但廣稱贊般若波羅蜜多？世尊！何緣不廣稱贊菩薩摩訶薩行，但廣稱贊般若波羅蜜多？世尊！何緣不廣稱贊阿耨多羅三藐三菩提，但廣稱贊般若波羅蜜多？
佛言：慶喜！汝今當知，由此般若波羅蜜多與彼布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多為尊為導，故我但廣稱贊般若波羅蜜多。慶喜當知！由此般若波羅蜜多與彼內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空為尊為導，故我但廣稱贊般若波羅蜜多。
慶喜當知！由此般若波羅蜜多與彼真如、法界、法性、不虛妄性、不變異性、平等性、離生性、法定、法住、實際、虛空界、不思議界為尊為導，故我但廣稱贊般若波羅蜜多。慶喜當知！由此般若波羅蜜多與彼苦圣諦、集圣諦、滅圣諦、道圣諦為尊為導，故我但廣稱贊般若波羅蜜多。慶喜當知！由此般若波羅蜜多與彼四靜慮、四無量、四無色定為尊為導，故我但廣稱贊般若波羅蜜多。
慶喜當知！由此般若波羅蜜多與彼八解脫、八勝處、九次第定、十遍處為尊為導，故我但廣稱贊般若波羅蜜多。慶喜當知！由此般若波羅蜜多與彼四念住、四正斷、四神足、五根、五力、七等覺支、八圣道支為尊為導，故我但廣稱贊般若波羅蜜多。慶喜當知！由此般若波羅蜜多與彼空解脫門、無相解脫門、無愿解脫門為尊為導，故我但廣稱贊般若波羅蜜多。
慶喜當知！由此般若波羅蜜多與彼五眼、六神通為尊為導，故我但廣稱贊般若波羅蜜多。慶喜當知！由此般若波羅蜜多與彼佛十力、四無所畏、四無礙解、大慈大悲大喜大舍、十八佛不共法為尊為導，故我但廣稱贊般若波羅蜜多。慶喜當知！由此般若波羅蜜多與彼無忘失法、住舍性為尊為導，故我但廣稱贊般若波羅蜜多。
慶喜當知！由此般若波羅蜜多與彼一切智、道相智、一切相智為尊為導，故我但廣稱贊般若波羅蜜多。慶喜當知！由此般若波羅蜜多與彼一切陀羅尼門、一切三摩地門為尊為導，故我但廣稱贊般若波羅蜜多。慶喜當知！由此般若波羅蜜多與彼菩薩摩訶薩行為尊為導，故我但廣稱贊般若波羅蜜多。慶喜當知！由此般若波羅蜜多與彼無上正等菩提為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修布施波羅蜜多，可名真修布施波羅蜜多不？
慶喜答言：不也，世尊！
佛言：慶喜！要由回向一切智智而修布施波羅蜜多，乃可名為真修布施波羅蜜多。
佛言：慶喜！於意云何？若不回向一切智智而修凈戒、安忍、精進、靜慮、般若波羅蜜多，可名真修凈戒、安忍、精進、靜慮、般若波羅蜜多不？
慶喜答言：不也，世尊！
佛言：慶喜！要由回向一切智智而修凈戒、安忍、精進、靜慮、般若波羅蜜多，乃可名為真修凈戒、安忍、精進、靜慮、般若波羅蜜多故。此般若波羅蜜多於彼布施、凈戒、安忍、精進、靜慮波羅蜜多為尊為導，故我但廣稱贊般若波羅蜜多。
佛言：慶喜！於意云何？若不回向一切智智而住內空，可名真住內空不？
慶喜答言：不也，世尊！
佛言：慶喜！要由回向一切智智而住內空，乃可名為真住內空。
佛言：慶喜！於意云何？若不回向一切智智而住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，可名真住外空乃至無性自性空不？
慶喜答言：不也，世尊！
佛言：慶喜！要由回向一切智智而住外空乃至無性自性空，乃可名為真住外空乃至無性自性空故。此般若波羅蜜多於彼內空乃至無性自性空為尊為導，故我但廣稱贊般若波羅蜜多。
佛言：慶喜！於意云何？若不回向一切智智而住真如，可名真住真如不？
慶喜答言：不也，世尊！
佛言：慶喜！要由回向一切智智而住真如，乃可名為真住真如。
佛言：慶喜！於意云何？若不回向一切智智而住法界、法性、不虛妄性、不變異性、平等性、離生性、法定、法住、實際、虛空界、不思議界，可名真住法界乃至不思議界不？
慶喜答言：不也，世尊！
佛言：慶喜！要由回向一切智智而住法界乃至不思議界，乃可名為真住法界乃至不思議界故。此般若波羅蜜多於彼真如乃至不思議界為尊為導，故我但廣稱贊般若波羅蜜多。
佛言：慶喜！於意云何？若不回向一切智智而住苦圣諦，可名真住苦圣諦不？
慶喜答言：不也，世尊！
佛言：慶喜！要由回向一切智智而住苦圣諦，乃可名為真住苦圣諦。
佛言：慶喜！於意云何？若不回向一切智智而住集滅道圣諦，可名真住集滅道圣諦不？
慶喜答言：不也，世尊！
佛言：慶喜！要由回向一切智智而住集滅道圣諦，乃可名為真住集滅道圣諦故。此般若波羅蜜多於彼苦集滅道圣諦為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修四靜慮，可名真修四靜慮不？
慶喜答言：不也，世尊！
佛言：慶喜！要由回向一切智智而修四靜慮，乃可名為真修四靜慮。
佛言：慶喜！於意云何？若不回向一切智智而修四無量、四無色定，可名真修四無量、四無色定不？
慶喜答言：不也，世尊！
佛言：慶喜！要由回向一切智智而修四無量、四無色定，乃可名為真修四無量、四無色定故。此般若波羅蜜多於彼四靜慮、四無量、四無色定為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修八解脫，可名真修八解脫不？
慶喜答言：不也，世尊！
佛言：慶喜！要由回向一切智智而修八解脫，乃可名為真修八解脫。
佛言：慶喜！於意云何？若不回向一切智智而修八勝處、九次第定、十遍處，可名真修八勝處、九次第定、十遍處不？
慶喜答言：不也，世尊！
佛言：慶喜！要由回向一切智智而修八勝處、九次第定、十遍處，乃可名為真修八勝處、九次第定、十遍處故。此般若波羅蜜多於彼八解脫、八勝處、九次第定、十遍處為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修四念住，可名真修四念住不？
慶喜答言：不也，世尊！
佛言：慶喜！要由回向一切智智而修四念住，乃可名為真修四念住。
佛言：慶喜！於意云何？若不回向一切智智而修四正斷、四神足、五根、五力、七等覺支、八圣道支，可名真修四正斷、四神足、五根、五力、七等覺支、八圣道支不？
慶喜答言：不也，世尊！
佛言：慶喜！要由回向一切智智而修四正斷、四神足、五根、五力、七等覺支、八圣道支，乃可名為真修四正斷、四神足、五根、五力、七等覺支、八圣道支故。此般若波羅蜜多於彼四念住、四正斷、四神足、五根、五力、七等覺支、八圣道支為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修空解脫門，可名真修空解脫門不？
慶喜答言：不也，世尊！
佛言：慶喜！要由回向一切智智而修空解脫門，乃可名為真修空解脫門。
佛言：慶喜！於意云何？若不回向一切智智而修無相、無愿解脫門，可名真修無相、無愿解脫門不？
慶喜答言：不也，世尊！
佛言：慶喜！要由回向一切智智而修無相、無愿解脫門，乃可名為真修無相、無愿解脫門故。此般若波羅蜜多於彼空解脫門、無相解脫門、無愿解脫門為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修五眼，可名真修五眼不？
慶喜答言：不也，世尊！
佛言：慶喜！要由回向一切智智而修五眼，乃可名為真修五眼。
佛言：慶喜！於意云何？若不回向一切智智而修六神通，可名真修六神通不？
慶喜答言：不也，世尊！
佛言：慶喜！要由回向一切智智而修六神通，乃可名為真修六神通故。此般若波羅蜜多於彼五眼、六神通為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修佛十力，可名真修佛十力不？
慶喜答言：不也，世尊！
佛言：慶喜！要由回向一切智智而修佛十力，乃可名為真修佛十力。
佛言：慶喜！於意云何？若不回向一切智智而修四無所畏、四無礙解、大慈大悲大喜大舍、十八佛不共法，可名真修四無所畏、四無礙解、大慈大悲大喜大舍、十八佛不共法不？
慶喜答言：不也，世尊！
佛言：慶喜！要由回向一切智智而修四無所畏、四無礙解、大慈大悲大喜大舍、十八佛不共法，乃可名為真修四無所畏、四無礙解、大慈大悲大喜大舍、十八佛不共法故。此般若波羅蜜多於彼佛十力、四無所畏、四無礙解、大慈大悲大喜大舍、十八佛不共法為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修無忘失法，可名真修無忘失法不？
慶喜答言：不也，世尊！
佛言：慶喜！要由回向一切智智而修無忘失法，乃可名為真修無忘失法。
佛言：慶喜！於意云何？若不回向一切智智而修住舍性，可名真修住舍性不？
慶喜答言：不也，世尊！
佛言：慶喜！要由回向一切智智而修住舍性，乃可名為真修住舍性故。此般若波羅蜜多於彼無忘失法、住舍性為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修一切智，可名真修一切智不？
慶喜答言：不也，世尊！
佛言：慶喜！要由回向一切智智而修一切智，乃可名為真修一切智。
佛言：慶喜！於意云何？若不回向一切智智而修道相智、一切相智，可名真修道相智、一切相智不？
慶喜答言：不也，世尊！
佛言：慶喜！要由回向一切智智而修道相智、一切相智，乃可名為真修道相智、一切相智故。此般若波羅蜜多於彼一切智、道相智、一切相智為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修一切陀羅尼門，可名真修一切陀羅尼門不？
慶喜答言：不也，世尊！
佛言：慶喜！要由回向一切智智而修一切陀羅尼門，乃可名為真修一切陀羅尼門。
佛言：慶喜！於意云何？若不回向一切智智而修一切三摩地門，可名真修一切三摩地門不？
慶喜答言：不也，世尊！
佛言：慶喜！要由回向一切智智而修一切三摩地門，乃可名為真修一切三摩地門故。此般若波羅蜜多於彼一切陀羅尼門、一切三摩地門為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修菩薩摩訶薩行，可名真修菩薩摩訶薩行不？
慶喜答言：不也，世尊！
佛言：慶喜！要由回向一切智智而修菩薩摩訶薩行，乃可名為真修菩薩摩訶薩行故。此般若波羅蜜多於彼菩薩摩訶薩行為尊為導，故我但廣稱贊般若波羅蜜多。
佛言：慶喜！於意云何？若不回向一切智智而修無上正等菩提，可名真修無上正等菩提不？
慶喜答言：不也，世尊！
佛言：慶喜！要由回向一切智智而修無上正等菩提，乃可名為真修無上正等菩提故。此般若波羅蜜多於彼無上正等菩提為尊為導，故我但廣稱贊般若波羅蜜多。
具壽慶喜復白佛言：世尊！云何回向一切智智而修布施波羅蜜多？
佛言：慶喜！以無二為方便，無生為方便，無所得為方便，修習布施波羅蜜多，是名回向一切智智而修布施波羅蜜多。
世尊！云何回向一切智智而修凈戒、安忍、精進、靜慮、般若波羅蜜多？
慶喜！以無二為方便，無生為方便，無所得為方便，修習凈戒、安忍、精進、靜慮、般若波羅蜜多，是名回向一切智智而修凈戒、安忍、精進、靜慮、般若波羅蜜多。
世尊！云何回向一切智智而住內空？
慶喜！以無二為方便，無生為方便，無所得為方便，安住內空，是名回向一切智智而住內空。
世尊！云何回向一切智智而住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？
慶喜！以無二為方便，無生為方便，無所得為方便，安住外空乃至無性自性空，是名回向一切智智而住外空乃至無性自性空。
世尊！云何回向一切智智而住真如？
慶喜！以無二為方便，無生為方便，無所得為方便，安住真如，是名回向一切智智而住真如。
世尊！云何回向一切智智而住法界、法性、不虛妄性、不變異性、平等性、離生性、法定、法住、實際、虛空界、不思議界？
慶喜！以無二為方便，無生為方便，無所得為方便，安住法界乃至不思議界，是名回向一切智智而住法界乃至不思議界。
世尊！云何回向一切智智而住苦圣諦？
慶喜！以無二為方便，無生為方便，無所得為方便，安住苦圣諦，是名回向一切智智而住苦圣諦。
世尊！云何回向一切智智而住集滅道圣諦？
慶喜！以無二為方便，無生為方便，無所得為方便，安住集滅道圣諦，是名回向一切智智而住集滅道圣諦。
世尊！云何回向一切智智而修四靜慮？
慶喜！以無二為方便，無生為方便，無所得為方便，修習四靜慮，是名回向一切智智而修四靜慮。
世尊！云何回向一切智智而修四無量、四無色定？
慶喜！以無二為方便，無生為方便，無所得為方便，修習四無量、四無色定，是名回向一切智智而修四無量、四無色定。
世尊！云何回向一切智智而修八解脫？
慶喜！以無二為方便，無生為方便，無所得為方便，修習八解脫，是名回向一切智智而修八解脫。
世尊！云何回向一切智智而修八勝處、九次第定、十遍處？
慶喜！以無二為方便，無生為方便，無所得為方便，修習八勝處、九次第定、十遍處，是名回向一切智智而修八勝處、九次第定、十遍處。
世尊！云何回向一切智智而修四念住？
慶喜！以無二為方便，無生為方便，無所得為方便，修習四念住，是名回向一切智智而修四念住。
世尊！云何回向一切智智而修四正斷、四神足、五根、五力、七等覺支、八圣道支？
慶喜！以無二為方便，無生為方便，無所得為方便，修習四正斷、四神足、五根、五力、七等覺支、八圣道支，是名回向一切智智而修四正斷、四神足、五根、五力、七等覺支、八圣道支。
世尊！云何回向一切智智而修空解脫門？
慶喜！以無二為方便，無生為方便，無所得為方便，修習空解脫門，是名回向一切智智而修空解脫門。
世尊！云何回向一切智智而修無相、無愿解脫門？
慶喜！以無二為方便，無生為方便，無所得為方便，修習無相、無愿解脫門，是名回向一切智智而修無相、無愿解脫門。
世尊！云何回向一切智智而修五眼？
慶喜！以無二為方便，無生為方便，無所得為方便，修習五眼，是名回向一切智智而修五眼。
世尊！云何回向一切智智而修六神通？
慶喜！以無二為方便，無生為方便，無所得為方便，修習六神通，是名回向一切智智而修六神通。
世尊！云何回向一切智智而修佛十力？
慶喜！以無二為方便，無生為方便，無所得為方便，修習佛十力，是名回向一切智智而修佛十力。
世尊！云何回向一切智智而修四無所畏、四無礙解、大慈大悲大喜大舍、十八佛不共法？
慶喜！以無二為方便，無生為方便，無所得為方便，修習四無所畏、四無礙解、大慈大悲大喜大舍、十八佛不共法，是名回向一切智智而修四無所畏、四無礙解、大慈大悲大喜大舍、十八佛不共法。
世尊！云何回向一切智智而修無忘失法？
慶喜！以無二為方便，無生為方便，無所得為方便，修習無忘失法，是名回向一切智智而修無忘失法。
世尊！云何回向一切智智而修住舍性？
慶喜！以無二為方便，無生為方便，無所得為方便，修習住舍性，是名回向一切智智而修住舍性。
世尊！云何回向一切智智而修一切智？
慶喜！以無二為方便，無生為方便，無所得為方便，修習一切智，是名回向一切智智而修一切智。
世尊！云何回向一切智智而修道相智、一切相智？
慶喜！以無二為方便，無生為方便，無所得為方便，修習道相智、一切相智，是名回向一切智智而修道相智、一切相智。
世尊！云何回向一切智智而修一切陀羅尼門？
慶喜！以無二為方便，無生為方便，無所得為方便，修習一切陀羅尼門，是名回向一切智智而修一切陀羅尼門。
世尊！云何回向一切智智而修一切三摩地門？
慶喜！以無二為方便，無生為方便，無所得為方便，修習一切三摩地門，是名回向一切智智而修一切三摩地門。
世尊！云何回向一切智智而修菩薩摩訶薩行？
慶喜！以無二為方便，無生為方便，無所得為方便，修習菩薩摩訶薩行，是名回向一切智智而修菩薩摩訶薩行。
世尊！云何回向一切智智而修無上正等菩提？
慶喜！以無二為方便，無生為方便，無所得為方便，修習無上正等菩提，是名回向一切智智而修無上正等菩提。
具壽慶喜復白佛言：世尊！以何無二為方便，回向一切智智，修習布施、凈戒、安忍、精進、靜慮、般若波羅蜜多？以何無生為方便，無所得為方便，回向一切智智，修習布施、凈戒、安忍、精進、靜慮、般若波羅蜜多？
世尊！以何無二為方便，回向一切智智，安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？以何無生為方便，無所得為方便，回向一切智智，安住內空乃至無性自性空？
世尊！以何無二為方便，回向一切智智，安住真如、法界、法性、不虛妄性、不變異性、平等性、離生性、法定、法住、實際、虛空界、不思議界？以何無生為方便，無所得為方便，回向一切智智，安住真如乃至不思議界？
世尊！以何無二為方便，回向一切智智，安住苦集滅道圣諦？以何無生為方便，無所得為方便，回向一切智智，安住苦集滅道圣諦？
世尊！以何無二為方便，回向一切智智，修習四靜慮、四無量、四無色定？以何無生為方便，無所得為方便，回向一切智智，修習四靜慮、四無量、四無色定？
世尊！以何無二為方便，回向一切智智，修習八解脫、八勝處、九次第定、十遍處？以何無生為方便，無所得為方便，回向一切智智，修習八解脫、八勝處、九次第定、十遍處？
世尊！以何無二為方便，回向一切智智，修習四念住、四正斷、四神足、五根、五力、七等覺支、八圣道支？以何無生為方便，無所得為方便，回向一切智智，修習四念住、四正斷、四神足、五根、五力、七等覺支、八圣道支？
世尊！以何無二為方便，回向一切智智，修習空解脫門、無相解脫門、無愿解脫門？以何無生為方便，無所得為方便，回向一切智智，修習空解脫門、無相解脫門、無愿解脫門？
世尊！以何無二為方便，回向一切智智，修習五眼、六神通？以何無生為方便，無所得為方便，回向一切智智，修習五眼、六神通？