第六、總觀四：初、正明；二、結示；三、彰益；四、顯邪正。
初、正明二：初、別觀寶樓；二、總觀四種。
初、別觀寶樓四：初、示數；二、諸天作樂；三、天樂懸空；四、樂音說法。
眾寶國土，一一界上有五百億寶樓閣，
眾寶國者，總召彼土也。一一界者，準小本，即池岸上，經云四邊階道，上有樓閣等。
其樓閣中有無量諸天，作天伎樂，
伎即樂人。
又有樂器懸處虛空，如天寶幢，不鼓自鳴，
如寶幢者，言其量也。
此眾音中皆說念佛念法念比丘僧。
即贊三寶。
此想成已，名粗見極樂世界寶樹、寶地、寶池，
承前樓觀，兼牒前三，即為總觀。若別若總，各逗機緣。此觀依報，收無不盡。
言粗見者，即思惟也。下文若見此者，即正受也。
是為總觀想，名第六觀。
若見此者，除無量億劫極重惡業，命終之後必生彼國。
破障除疑。
作是觀者，名為正觀；若他觀者，名為邪觀。
并如前釋。
次就後十觀正報中四：初、如來勸囑；二、三圣現身；三、夫人為未來申請；四、如來廣明。
初、如來勸囑三：初、勸聽；二、許說；三、重囑。
佛告阿難及韋提希：諦聽！諦聽！善思念之！
如上觀依，意在觀正，故重勸囑。
娑婆眾苦，非觀佛三昧，無由可脫，名脫苦法。三界為苦器，六道是苦報。
汝等憶持，廣為大眾分別解說。
說是語時，無量壽佛住立空中，觀世音、大勢至是二大士侍立左右，光明熾盛，不可具見，百千閻浮檀金色不得為比。
前文光臺現土，令韋提見，以為依報發請之端，故云以佛力故，見彼國等。今三圣共臨，以為正報發請之由，故云因佛力故，得見佛等。佛立空中，二圣侍立，三圣立像，斯為明據。閻浮金色，猶不可比，則知其光不可盡見。
三、夫人為未來申請二：初、見佛設禮；二、白佛申請。
時韋提希見無量壽佛已，接足作禮，
白佛言：世尊！我今因佛力故，得見無量壽佛及二菩薩，未來眾生當云何觀無量壽佛及二菩薩？
即白釋迦也。菩薩存心，不專為己。雖令我見，意在未來。
四、如來廣明。就下十觀，大分為四。如上已明，今依次釋。
第七、華座觀二：初、正明觀行；二、總勸諦觀。華座觀者，欲瞻尊境，先觀坐處。如對君上，目視階陛。
初、正明觀行三：初、總示依處；二、別列莊嚴；三、結示。
佛告韋提希：欲觀彼佛者，當起想念，於七寶地上作蓮華想，
華依於地，顯是臺座，非池蓮也。
二、別列莊嚴二：初、華葉；二、華臺。
初、華葉六：初、色；二、脈；三、光；四、示量；五、顯數；六、明珠光。
有八萬四千脈，猶如天畫，
其文工巧，故如天畫。
脈有八萬四千光，了了分明，皆令得見。
華葉小者，縱廣二百五十由旬，
以為映飾，一一摩尼珠放千光明，其明如蓋，七寶合成，遍覆地上，
光形如蓋，下覆其地。
二、華臺三：初、明臺體；二、臺外校飾；三、臺上寶幢。
釋迦毗楞伽寶以為臺；
即蓮心也。釋迦毗楞，即如意珠。出生無盡，皆如人意，故云能生。
此蓮華臺，八萬金剛、甄叔迦寶、梵摩尼寶、妙真珠網以為校飾，
文列四寶。甄叔迦，此云赤色寶。梵即翻凈。
三、臺上寶幢三：初、明幢體；二、明寶幔；三、珠光。
於其臺上，自然而有四柱寶幢，一一寶幢如百千萬億須彌，
即上臺面，四向立柱，上擎網幔，以覆佛頂。
光四：初、示數；二、珠光；三、光色；四、其色變現。
一一金色遍其寶土，處處變化，各作異相，或為金剛臺，或作真珠網，或作雜華云，於十方面隨意變現，施作佛事，
其色變現為三：金臺、珠網、華云也。更有別相，故云隨意等。
是為華座想，名第七觀。
結文可知。
二、總勸諦觀五：初、推本因；二、明由漸；三、教純一，離雜想；四、示益；五、簡邪正。
佛告阿難：如此妙華，是本法藏比丘愿力所成，
阿彌陀佛昔為國王，遇世自在王佛，棄國出家，法名法藏，發四十八愿。彼國依報境界，身壽光明，種種莊嚴，一切果相皆愿所成，豈唯華座？寄此點示，使知凈土即佛愿體；愿由心發，即佛心體，故知愿力理絕言思矣。
若欲念彼佛者，當先作此華座想。
不先華座，則觀佛不成。
三、教純一，離雜觀作此想時，不得雜觀，皆應一一觀之，一一珠、一一光、一一臺、一一幢，皆令分明，如於鏡中自見面像。
一一觀之，貫下五種。花葉及幢皆有珠光，臺不明光，在文少略。鏡中見面，喻其無差。
此想成者，滅除五萬劫生死之罪，必定當生極樂世界。
滅罪除疑，此是觀佛最初方便，滅罪猶少；次至像觀，滅罪乃多；後至佛觀，得無生忍，即破無明。
作是觀者，名為正觀；若他觀者，名為邪觀。
解同前。
第八、像觀二：初、結前標後；二、正示觀法。
佛告阿難及韋提希：見此事已，次當觀佛。
眾生無始，未識真佛，多見形像，故使先觀。以像表真，觀佛易就。
二、正示觀法三：初、通示想佛之意；二、正明想佛之法；三、結示。
初、通示想佛之意四：初、明佛身普遍，能應物心；二、明行者想成，即具佛體；三、舉彼果德，令信因心，而結勸修因，須依果德。此一段經，我佛如來欲明佛觀，故於像觀之首先敘觀佛之功，即是開示眾生成佛要道。一經妙旨，唯在此文，後學討論，宜須精究。此而不了，余竟何言？
初、明佛身普遍二：初、徵；二、示。
所以者何？
觀佛其利安在？
諸佛如來是法界身，入一切眾生心想中，
此中正說彌陀以法身體同，故言諸佛。華嚴云：一切諸佛身，即是一法身，一心一智慧，力無畏亦然。此明諸佛果證法身無所不遍，則與眾生因地法身無二無別，故眾生作想，佛身隨應。疏云眾生心凈，法身自在故。能入眾生心想中，如白日昇天，影現百川故。想佛心即是三十二相、八十種好也。如云：十方如來憐念眾生，如母憶子。此明佛常念眾生。若子逃逝，雖憶何為？此明眾生不念，有應無感也。若眾生心憶佛念佛，現前當來必定見佛，去佛不遠。此明眾生念佛，感應道交也。此實彌陀世尊同體大慈悲善根力，隨緣赴感，應物垂形，不思議用。茍明此理，佛入何疑？
是故汝等心想佛時，是心即是三十二相、八十隨好，是心作佛，是心是佛，
就中，初二句示心境相應，次三句顯因成果相，下二句釋成上義。是心者，即指行者觀佛之心，由觀佛相，相現心中，此心即具佛之相好。此據小身丈六為言，其功若此。若觀八萬四千相好，心具亦爾，教令觀佛，其功若此。眾生依教，修因感果，始於此心，故云是心作佛。恐謂修成，佛從外得，祗由此心當體是佛，故使建修，無不果滿，故云是心是佛。若不爾者，生彼國已，具三十二大人相好，自何而得耶？當知今日想佛之心。相好果德悉已具足，蓮胎孕質，即是此心，是證菩提不從他得矣。
三、舉彼果德，令信因心正遍知者，十號之一也。出世法無不究盡，深廣無際，故喻如海。佛德無邊，略舉遍知，以攝余者。果人萬德皆心想生，意勉下凡專勤修習，功不虛矣。
四、結勸修因，須依果德是故應當一心系念，諦觀彼佛多陀阿伽度、阿羅訶、三藐三佛陀。
祗由觀佛功德高深，故勸系想。前則通舉諸佛，此則別指彌陀結歸。今經正意，故云諦觀彼佛。多陀阿伽度，此云如來；阿羅訶，此云應供；三藐三佛陀，此云正遍知。即十號中略舉三號，委釋如別。
二、正明想佛法三：初、別明三像；二、總明三像；三、顯益。
初、別明三像二：初、彌陀像；二、二菩薩像。
初、彌陀像三：初、見像色相；二、見國土莊嚴；三、誡令諦觀。
想彼佛者，先當想像，閉目開目，見一寶像，如閻浮檀金色，坐彼華上，
以像表真，從易至難故。若畫若雕，隨人見熟，即以為境。坐彼華者，即前華座。
見像座已，心眼得開，了了分明，見極樂國七寶莊嚴，寶地、寶池、寶樹行列，諸天寶幔彌覆其上，眾寶羅網滿虛空中，
即前依報。
見如此事，極令明了，如觀掌中。
觀掌中者，言其明了也。
二、二菩薩像。又二：初、觀華座；二
八十萬里。疏引寶性論佛眉毫方圓三百六十萬里，疑是誤算一須彌也。
佛眼如四大海水，青白分明，
一大海八萬四千由旬，四大海共三十二萬六千由旬。
身諸毛孔演出光明如須彌山。
光，即身光也。一一毛孔，光如須彌。演，即流也。
彼佛圓光如百億三千大千世界，於圓光中有百萬億那由他河沙化佛，一一化佛亦有眾多無數化菩薩以為侍者。
百億、大千，言其量也。化佛菩薩，即應現也。
無量壽佛有八萬四千相，一一相中各有八萬四千隨形好，一一好中復有八萬四千光明，一一光明遍照十方世界，念佛眾生攝取不舍。
丈六之身則具三十二相、八十種好。今彌陀身相好光明三量八萬四千，則其數無量，不可算矣。下示光明遍照攝生，即是彌陀慈悲心體。
問：不念佛人，佛光攝否？
答：念與不念，光無不攝。但念佛者與光相應，攝取往生，定無退墮。智論云：譬如魚子，母若不念，子則爛壞。楞嚴所謂：佛念眾生，如母憶子。但子於母，有憶不憶耳。又如盲人在日輪下，日無不照，盲者不見。不念佛人亦復如是。
其光相好，及與化佛，不可具說，但當憶想，令心眼見。
其光相好，兼上身項二光。化佛即圓光所現。言不能盡，憶想方見。心眼即意思也。
三、示所證二：初、觀一佛；二、觀佛身。
見此事者，即見十方一切諸佛，以見諸佛故，名念佛三昧。
見多佛者，法身體同，念佛三昧，從此得名。
作是觀者，名觀一切佛身，以觀佛身故，亦見佛心。佛心者，大慈悲是，以無緣慈攝諸眾生。
見佛心者，身為心相故，佛無一切心，唯有大慈悲。慈者與樂，悲即拔苦。眾生無盡，佛大慈悲亦無有盡。智論云：慈有三種：一、眾生緣慈。無心攀緣一切眾生，而於眾生自然現益。二、法緣慈。無心觀法，而於諸法自然對治。三、無緣慈。無心觀理，而於平等第一義中自然安住。後一據理體，前二約事用。今舉無緣，義收三種。謂諸佛心不住有無，不依三世。平等大慧，常照法界。以此攝生，生無不攝。不由緣起，故云無緣，即前所謂念佛眾生攝取不舍是也。
作此觀者，舍身他世，生諸佛前，得無生忍，
舍身他世，生彼土已，即證無生。故知此觀若成，則上品上生明矣。
三、勸修二：初、勸觀；二、教入處。
是故智者應當系心諦觀無量壽佛。
智者，即自修觀之人。依前觀法，即是諦觀。以修此觀，往生得忍，功深利大，故勸系心。故般舟經眾生問佛：何因緣故，得生此國？彌陀答言：以修念佛三昧，得生彼國也。
二、教入處二：初、觀一相；二、觀一佛。
觀無量壽佛者，從一相好入，但觀眉間白毫極令明了；見眉間白毫相者，八萬四千相好自然當現。
多相自具者，眉毫一相總諸相故。若據經文，即觀五須彌量，故云八萬四千相好自然當現，即知非丈六眉毫。
見無量壽佛者，即見十方無量諸佛；得見無量諸佛故，諸佛現前授記，
多佛授記者，皆蒙印可，授記作佛。
是為遍觀一切色身相，名第九觀。
一切之言，或總指所見諸佛，或別在彌陀諸相，二釋并通。
作此觀者，名為正觀；若他觀者，名為邪觀。
文可解。
第十、觀音觀二：初、結前標後；二、正示觀法。
佛告阿難及韋提希：見無量壽佛了了分明已，次復當觀觀世音菩薩。
二、正示觀法四：初、示境；二、結觀；三、勸修；四、簡邪正。
初、示境九：初、觀身；二、觀光；三、觀冠；四、觀面；五、觀臂；六、觀手；七、觀足；八、指同；九、簡辨。
初、觀身三：初、身量；二、身色；三、頂髻。
二、觀光二：初、頂光；二、身光。
初、頂光二：初、光量；二、光中變化。
頂有圓光，面各百千由旬，
其圓光中有五百化佛，如釋迦牟尼佛，一一化佛有五百化菩薩、無量諸天以為侍者，
如釋迦者，丈六身也。
舉身光中，五道眾生一切色相皆於中現，
五道眾生合修羅故，菩薩垂形五道救苦眾生，故於光中現其色相。
三、觀冠二：初、觀體；二、冠中化佛。
毗楞伽即摩尼珠也。
其天冠中有一立化佛，高二十五由旬。
苦，生佛凈土，寶蓮孕質，永絕胞胎。從頂至足，總攝身相，故云具足。文牒二名，故知雙結十二、十三兩觀。前觀依報，第六總觀。今此普雜，亦即總觀三圣。普觀則先觀自身，後見依正；雜觀則唯觀正報，大小不同。先別後總，攝機斯足。對文可見。
第十二、普觀三：初、示觀相；二、結名義；三、彰感應。
初、示觀相二：初、想自身；二、明普見。
初、想自身二：初、躡前；二、起後。
二、起後四：初、起心往彼；二、蓮中跏坐；三、想花開合；四、花開光照。
作蓮華合想，作蓮華開想。
蓮華開時，有五百色光來照身想，眼目開想，
二、明普見二：初、圣眾滿空；二、依正說法。
佛菩薩者，即三圣也。
水、鳥、樹林及與諸佛所出音聲，皆演妙法，與十二部經合。出定之時，憶持不失，
水、鳥、樹林，依報說法；及諸佛者，正報說法。仍須合教，以驗真妄。
見此事已，名見無量壽佛極樂世界，是為普觀想，名第十二觀。
雙結依正，故得普名。
無量壽佛化身無數，與觀世音、大勢至，常來至此行人之所。
三圣常來安慰印可。
第十三、雜觀三：初、揀機；二、示觀法；三、結示。
佛告阿難及韋提希：若欲至心生西方者，
若欲者，則揀非欲不預此法也。
二、示觀法二：初、觀佛；二
來天眼明。三皆洞徹，獨得稱明。六通：一、天眼；二、天耳；三、他心；四、宿命；五、如意；六、漏盡。六皆無壅，故總名通。八解脫，亦名八背舍：一、內有色相外觀也；三、緣凈背舍身作證；五、識處背舍；七、非有想非無想背舍。余如法界次第。
是名中品上生者。
二、中品中生三：初、標；二、釋；三、結。
中品中生者：
二、釋四：初、修因；二、感緣；三、得生；四、生後益。
初、修因二：初、行業；二、愿求。
若有眾生，若一日一夜受持八戒齋，若一日一夜持沙彌戒，若一日一夜持具足戒，威儀無缺，
文略五戒，前略十具，前後互見，必具四戒。沙彌戒，即十戒。前八戒中，分七為二，加不捉金銀錢寶。具足戒，即大僧、大尼所受戒。七支具發，遍該生境，故云具足。
以此功德回向愿求生極樂國，戒香薰修。
持戒凈業以求凈報。持戒成德，名稱遠聞，故喻如香。
二、感緣二：初、見佛眾圣；二、聞空贊嘆。
如此行者，命欲終時，見阿彌陀佛與諸眷屬放金色光，持七寶蓮華至行者前，
放光照觸，持花迎取。
行者自聞空中有聲，贊言：善男子！如汝善人，隨順三世諸佛教故，我來迎汝。
三世諸佛并勸持戒，斷惡修善。故今持戒，即是隨順。
行者自見坐蓮華上，蓮華即合，生於西方極樂世界，
花合即生，亦一念頃。
四、生後益三：初、見佛；二、聞法；三、獲證。
在寶池中，經於七日，蓮華乃敷；華既敷已，開目合掌，贊嘆世尊，
文敘贊嘆，理合先見。
聞法亦即四諦、苦、空、無常等，下品同然。
得須陀洹，經半劫已，成阿羅漢，
須陀洹，此翻逆流，謂逆生死流，即初果也。
是名中品中生者。
三、中品下生三：初、標；二、釋；三、總結。
中品下生者：
二、釋四：初、修因；二、遇緣；三、得生；四、生後益。
若有善男子、善女人，孝養父母，行世仁慈，
執勞侍奉，順色承志，故名孝養父母。儒教以為百行之本，推愛及物，博施濟眾，故云行世仁慈。儒宗以為君子之德，由生前積善，故臨終遇緣。
此人命欲終時，遇善知識為其廣說阿彌陀佛國土樂事，亦說法藏比丘四十八愿，
以善化人，眾所知識，知其道德，識其儀貌。法華妙莊嚴王云：善知識者，是大因緣。即指妻兒為善知識，故知但能開導，不局僧俗。國土樂事，如上依報及大、小彌陀經所說。法藏比丘者，彌陀因名，昔為國王，遇世自在王佛，棄國出家，即於佛前發四十八愿，具如大本。
聞此事已，尋即命終，譬如壯士屈伸臂頃，即生西方極樂世界；
此中合有臨終持花接引等事，文略不敘。壯士屈伸頃，亦即少時，前後語變。
四、生後益三：初、花開；二、聞法；三、得道。
生經七日，遇觀世音及大勢至，
經文但云七日，不說花開。
二圣說法，未及見佛。
得須陀洹，經一小劫，成阿羅漢，
是名中品下生者。是名中輩生想，名第十五觀。
前二品臨終見佛，蒙光聞法。下品并無前二生已見佛聞法，下品但見觀音、勢至。上二并敘乘花而去，到彼花開，下品不明，義須合有，但文略耳。上生，應時即得四果；中生，半劫；下生，一劫尋對可了。
第十六、下輩三品，并無修因，皆是平生作惡，臨終遇善。準十疑論，若無宿善，今亦不遇故。此三品不無遠因：上生但泛爾作過，不知慚愧；中生所敘，多是出家五眾，希貪名利，毀破戒律；下生即造十惡、五逆諸極重罪。罪有輕重，故分三等。
第十六、下輩三：初、下品上生；二、下品中生；三、下品下生。
初、下品上生三：初、標；二、釋；三、結。
佛告阿難及韋提希：下品上生者：
二、釋四：初、生來造惡；二、臨終遇緣；三、見相得生；四、生後利益。
或有眾生，作眾惡業，雖不誹謗方等經典，如此愚人，多造惡法，無有慚愧，
作眾惡業，明非極重，不謗經典，尚有正信。
二、臨終遇緣二：初、知識開導；二、化佛來贊。
初、知識開導二：初、聞法除業；二、稱名滅罪。
命欲終時，遇善知識為說大乘十二部經首題名字，以聞如是諸經名故，除卻千劫極重惡業。
智者復教合掌叉手，稱南無阿彌陀佛，稱佛名故，除五十億劫生死之罪。
經題、佛號，功力難思，滅罪劫數，文中趣舉。
二、化佛來贊二：初、化眾來迎；二、贊嘆接引。
爾時，彼佛即遣化佛、化觀世音、化大勢至，至行者前，
贊言：善男子！汝稱佛名故，諸罪消滅，我來迎汝。
作是語已，行者即見化佛，光明遍滿其室，見已歡喜，即便命終，乘寶蓮華，隨化佛後，生寶池中，
四、生後利益三：初、花開；二、觀音說法；三、聞法入證。
經七七日，蓮華乃敷；
當華敷時，大悲觀世音菩薩及大勢至菩薩，放大光明，住其人前，為說十二部經。
十二部經，一切諸佛所說經法，總大小乘，有十二類，亦名十二分教：一、契經；二、重頌；三、授記；四、諷誦；五、無問自說；六、因緣；七、譬喻；八、本生；九、本事；十、方廣；十一、未曾有；十二、論義。部，即類也。
聞已信解，發無上道心，經十小劫，具百法明門，得入初地，
此下三品，生彼聞法，皆發大心。前中三品，但明小果，以其先發大心，故不明耳。百法明門，義同前釋。
是名下品上生者。
二、下品中生三：初、標；二、釋；三、結。
佛告阿難及韋提希：下品中生者：
二、釋四：初、造惡因；二、遇知識；三、得往生；四、生後益。
；二、業智力；四、根力；六、性力；八、宿命力；十、漏盡力劫生死之罪，地獄猛火化為清涼風，吹諸天華，華上皆有化佛、菩薩迎接此人，
感圣來迎，以聞佛德，一念信受，轉惡為善。火化清風，境隨心變，其速若此。
如一念頃，即得往生七寶池中蓮華之內，
四、生後益三：初、花開；二、二圣說法；三、聞法獲益。
經於六劫，蓮華乃敷；
觀世音、大勢至以梵音聲安慰彼人，為說大乘甚深經典。
聞此法已，應時即發無上道心，
是名下品中生者。
下品下生三：初、標；二、釋；三、總結。
佛告阿難及韋提希：下品下生者：
標中，上、中兩輩止於上品，標佛告等。獨下三品，一一別標者，以作惡往生，反常駭眾，易惑難信，故頻標示，意令聽受。
二、釋四：初、造惡因；二、遇緣；三、得生；四、生後益。
初、造惡因二：初、敘現業；二、示來報。
或有眾生，作不善業、五逆十惡，具諸不善，
五逆者：殺父、殺母、殺阿羅漢、破和合僧、出佛身血。違負恩德，故名五逆。生報即隨阿鼻，名五無間業。十惡者，即身三、口四、意三。一切惡業皆十攝之。既作極重，余無不為，故云具諸不善。問：大本云：下至十念，不生我國，不取正覺，唯除五逆、誹謗正法。今經五逆亦得生者，今解若據彌陀愿力，豈遮造逆之徒？方便赴機，言乖趣合。彼則顯樂邦殊妙，欲進於善人。此明凈業功深，不遺於極惡。但使持名回愿，無不滅罪往生故。觀佛三昧經云：四部弟子謗方等經，作五逆罪，犯四重禁等。如是等人，若能至心一日一夜系念，觀佛一相好者，諸惡罪障皆悉消滅。引彼證此，罪滅何疑？
如此愚人，以惡業故，應墮惡道，經歷多劫，受苦無窮。
隨犯一逆，阿鼻一劫，何況多犯？故經多劫。
二、遇緣二：初、知識開導；二、勝相現前。
初、知識開導四：初、說妙法；二、病苦不能；三、教修十念；四、滅罪數。
如此愚人，臨命終時，遇善知識種種安慰，為說妙法，教令念佛，
說妙法者，贊凈土也。令念佛者，作觀想也。
此人苦逼，不遑念佛。
遑，暇也。
善友告曰：汝若不能念彼佛者，應稱無量壽佛。如是至心令聲不絕，具足十念，稱南無阿彌陀佛，
心觀為念，口誦為稱。十念，謂十聲也。
稱佛名故，於念念中，除八十億劫生死之罪。
念念，即約佛聲。
命終之時，見金蓮華，猶如日輪住其人前，
花如日輪者，喻其量也。若準俱舍，日面徑五十一由旬。今此但取地居仰望，大小未必如論。
如一念頃，即得往生極樂世界。
四、生後益三：初、花開；二、二圣說法；三、聞法獲益。
於蓮華中滿十二大劫，蓮華方開，
觀世音、大勢至以大悲音聲為其廣說諸法實相除滅罪法。
罪從緣生，無有自性，諸法皆爾，故名實相。普賢行法云一切業障海，皆從妄想生，若欲懺悔者，端坐念實相是也。
聞已歡喜，應時即發菩提之心，
是名下品下生者。是名下輩生想，名第十六觀。
第三、顯示利益二：初、眾見彼土依正莊嚴；二、隨機獲益。
說是語時，韋提希與五百侍女聞佛所說，應時即見極樂世界廣長之相，得見佛身及二菩薩，
前但韋提獨見，今此大眾皆覩。
二、隨機獲益三：初、夫人入證；二、五百侍女發心獲記；三、諸天發心。
心生歡喜，嘆未曾有，豁然大悟，逮無生忍。
豁然大悟，破無明也。逮無生忍，證法性也。
五百侍女發阿耨多羅三藐三菩提心，愿生彼國。世尊悉記，皆當往生。生彼國已，得諸佛現前三昧，
問：往生論女人、根缺皆不得生，今何違者？
答：非謂此土女及根缺，不得生彼，蓋言生彼國者，不受女人及根缺報耳。以彌陀發愿：若有女人未生我國，復受女像，不取正覺。又云：國中人天不具三十二大人相者，不取正覺。是知彼無女人及根缺也。余如十疑論說。
無量諸天發無上道心。
佛在幽宮說此觀法，阿難、目連侍佛左右，止有夫人、侍女、諸天以為聽眾，余無聞者。後還靈山，阿難重述，菩薩大眾始得同聞。
第三、流通分二：初、至皆大歡喜，幽宮即座，付屬流通；二、爾時，世尊下，還歸崛山，轉說流通。由此二處，眾聞信受，展轉傳授，流注無究。
初、幽宮付屬四：初、立名教持；二、勸修獲益；三、付屬憶持；四、眾聞歡喜。
初、立名教持二：初、雙問名持；二、別答。
爾時，阿難即從座起，前白佛言：世尊！當何名此經？此法之要，當云何受持？
一、問經名；二、問持法，故云雙問。
二、別答二：初、示名；二、教持。
初、示名二：初、從能觀所觀為名；二、約功用為名。
佛告阿難：此經名觀極樂國土無量壽佛觀世音菩薩大勢至菩薩，
總包依正，但缺徒眾。首題避煩，但摘五字，包攝亦備。
亦名凈除業障生諸佛前。
滅罪往生，是經力用。
汝當受持，無令忘失。
智論云：信力故受，念力故持。既受且持，則無忘失。
二、勸修獲益五：初、見境勝；二、滅罪勝；三、自身勝；四、伴侶勝；五、果報勝。
行此三昧者，現身得見無量壽佛及二大士，
云：若眾生心憶佛念佛，現前當來必定見佛。
若善男子、善女人，但聞佛名、二菩薩名，除無量劫生死之罪，何況憶念。
舉聞況念，其勝可知。
若念佛者，當知此人是人中分陀利華，
分陀利，此云白蓮花。一、人間奇瑞；二、性潔無染，故以比焉。
觀世音菩薩、大勢至菩薩為其勝友，
補處為友，無宜自輕。
當坐道場，生諸佛家。
坐道場者，謂成佛也。得道之場，故名道場。一切諸佛皆於菩提樹下趺坐斷惑，破魔成道。法身一體，諸佛同證，故是佛家。云：去佛不遠。小本經云：皆得不退阿耨菩提。并同此意。
佛告阿難：汝好持是語。持是語者，即是持無量壽佛名。
意令對說持名功大，持經亦然。
佛說此語時，尊者目犍連、尊者阿難及韋提希等，聞佛所說，皆大歡喜。
歡喜者：一、所未曾聞，今得聞故；二、清凈國土，得往生故；三、展轉開示，利生無窮故。具斯諸義，故懷大喜。
二、轉說流通三：初、佛還本處；二、阿難轉說；三、眾聞禮散。
爾時，世尊足步虛空，還耆闍崛山。
據佛王宮，說經時久，或眾不散，待佛還來，或是再集，皆不可測。
爾時，阿難廣為大眾說如上事，
累囑憶持，意見於此。
無量諸天及龍、夜叉聞佛所說，皆大歡喜，禮佛而退。
照前列眾，文略龍天。阿難親聞，代傳佛語，故云聞佛說也。