復次，舍利子！有菩薩摩訶薩修行般若波羅蜜多時，能引發六神通波羅蜜多。何等為六？一者、神境智證通波羅蜜多；二者、天耳智證通波羅蜜多；三者、他心智證通波羅蜜多；四者、宿住隨念智證通波羅蜜多；五者、天眼智證通波羅蜜多；六者、漏盡智證通波羅蜜多。
尒時，舍利子白佛言：世尊！云何菩薩摩訶薩修行般若波羅蜜多時所引發神境智證通波羅蜜多？
佛告具壽舍利子言：舍利子！有菩薩摩訶薩神境智證通，起無量種大神變事，所謂震動十方各如殑伽沙界大地等物，變一為多，變多為一，或顯或隱，迅速無礙，山崖墻壁直過如空，凌虛往來猶如飛鳥，地中出沒如出沒水，水上經行如經行地，身出煙焰如燎高原，體注眾流如銷雪嶺，日月神德威勢難當，以手擦摩，光明隱蔽，乃至凈居轉身自在，如斯神變無量無邊。
舍利子！是菩薩摩訶薩雖具如是神境智用，而於其中不自高舉，不著神境智證通性，不著神境智證通事，不著能得如是神境智證通者，於著不著俱無所著。何以故？舍利子！是菩薩摩訶薩達一切法自性空故，自性離故，自性本來不可得故。舍利子！是菩薩摩訶薩不作是念：我今引發神境智通，為自娛樂，為娛樂他，唯除為得一切智智。舍利子！是為菩薩摩訶薩修行般若波羅蜜多時所引發神境智證通波羅蜜多。
尒時，舍利子復白佛言：世尊！云何菩薩摩訶薩修行般若波羅蜜多時所引發天耳智證通波羅蜜多？
佛告具壽舍利子言：舍利子！有菩薩摩訶薩天耳智證通，最勝清凈，過人天耳，能如實聞十方各如殑伽沙界情非情類種種音聲，所謂遍聞一切地獄聲、傍生聲、鬼界聲、人聲、天聲、聲聞聲、獨覺聲、菩薩聲、如來聲、訶毀生死聲、贊嘆涅盤聲、棄背有為聲、趣向菩提聲、厭惡有漏聲、欣樂無漏聲、稱揚三寶聲、摧伏異道聲、論議決擇聲、諷誦經典聲、勸斷諸惡聲、教修眾善聲、拔濟苦難聲、慶慰歡樂聲，如是等聲，若大若小，皆能遍聞，無障無礙。
舍利子！是菩薩摩訶薩雖具如是天耳作用，而於其中不自高舉，不著天耳智證通性，不著天耳智證通事，不著能得如是天耳智證通者，於著不著俱無所著。何以故？舍利子！是菩薩摩訶薩達一切法自性空故，自性離故，自性本來不可得故。舍利子！是菩薩摩訶薩不作是念：我今引發天耳智通，為自娛樂，為娛樂他，唯除為得一切智智。舍利子！是為菩薩摩訶薩修行般若波羅蜜多時所引發天耳智證通波羅蜜多。
尒時，舍利子復白佛言：世尊！云何菩薩摩訶薩修行般若波羅蜜多時所引發他心智證通波羅蜜多？
佛告具壽舍利子言：舍利子！有菩薩摩訶薩他心智證通，能如實知十方各如殑伽沙界他有情類心、心所法，所謂遍知他有情類，若有貪心，如實知有貪心，若離貪心，如實知離貪心；若有瞋心，如實知有瞋心，若離瞋心，如實知離瞋心；若有癡心，如實知有癡心，若離癡心，如實知離癡心；若有愛心，如實知有愛心，若離愛心，如實知離愛心；若有取心，如實知有取心，若離取心，如實知離取心；若聚心，如實知聚心，若散心，如實知散心；若小心，如實知小心，若大心，如實知大心；若舉心，如實知舉心，若下心，如實知下心；若寂靜心，如實知寂靜心，若不寂靜心，如實知不寂靜心；若掉心，如實知掉心，若不掉心，如實知不掉心；若定心，如實知定心，若不定心，如實知不定心；若解脫心，如實知解脫心，若不解脫心，如實知不解脫心；若有漏心，如實知有漏心，若無漏心，如實知無漏心；若有舋心，如實知有舋心，若無舋心，如實知無舋心；若有上心，如實知有上心，若無上心，如實知無上心。
舍利子！是菩薩摩訶薩雖具如是他心智用，而於其中不自高舉，不著他心智證通性，不著他心智證通事，不著能得如是他心智證通者，於著不著俱無所著。何以故？舍利子！是菩薩摩訶薩達一切法自性空故、自性離故、自性本來不可得故。舍利子！是菩薩摩訶薩不作是念：我今引發他心智通，為自娛樂，為娛樂他，唯除為得一切智智。舍利子！是為菩薩摩訶薩修行般若波羅蜜多時所引發他心智證通波羅蜜多。
尒時，舍利子復白佛言：世尊！云何菩薩摩訶薩修行般若波羅蜜多時所引發宿住隨念智證通波羅蜜多？
佛告具壽舍利子言：舍利子！有菩薩摩訶薩宿住隨念智證通，能如實知十方各如殑伽沙界一切有情諸宿住事，所謂隨念若自若他一心、十心、百心、千心、多百千心頃諸宿住事；或復隨念一日、十日、百日、千日、多百千日諸宿住事；或復隨念一月、十月、百月、千月、多百千月諸宿住事；或復隨念一歲、十歲、百歲、千歲、多百千歲諸宿住事；或復隨念一劫、十劫、百劫、千劫、多百千劫乃至無量無數百千俱胝那庾多劫諸宿住事；或復隨念前際所有諸宿住事，謂如是時、如是處、如是名、如是姓、如是類、如是食、如是久住、如是壽限、如是長壽、如是受樂、如是受苦，從彼處沒，來生此間，從此間沒，往生彼處，如是狀貌、如是言說，若略若廣，若自若他，諸宿住事皆能隨念。
舍利子！是菩薩摩訶薩雖具如是宿住智用，而於其中不自高舉，不著宿住隨念智證通性，不著宿住隨念智證通事，不著能得宿住隨念智證通者，於著不著俱無所著。何以故？舍利子！是菩薩摩訶薩達一切法自性空故，自性離故，自性本來不可得故。舍利子！是菩薩摩訶薩不作是念：我今引發宿住智通，為自娛樂，為娛樂他，唯除為得一切智智。舍利子！是為菩薩摩訶薩修行般若波羅蜜多時所引發宿住隨念智證通波羅蜜多。
尒時，舍利子復白佛言：世尊！云何菩薩摩訶薩修行般若波羅蜜多時所引發天眼智證通波羅蜜多？
佛告具壽舍利子言：舍利子！有菩薩摩訶薩天眼智證通最勝清凈，過人天眼，能如實見十方各如殑伽沙界情非情類種種色像，所謂普見諸有情類死時生時、妙色麤色、若勝若劣、善趣惡趣，諸如是等種種色像。因此復知諸有情類隨業力用受生差別，如是有情成就身妙行，成就語妙行，成就意妙行，贊美賢圣正見因緣，身壞命終當昇善趣，或生天上，或生人中，受諸妙樂。如是有情成就身惡行，成就語惡行，成就意惡行，誹毀賢圣邪見因緣，身壞命終當墮惡趣，或生地獄，或生傍生，或生鬼界，或生邊地下賤穢惡有情類中，受諸劇苦。如是有情種種業類，受果差別皆如實知。
舍利子！是菩薩摩訶薩雖具如是天眼作用，而於其中不自高舉，不著天眼智證通性，不著天眼智證通事，不著能得如是天眼智證通者，於著不著俱無所著。何以故？舍利子！是菩薩摩訶薩達一切法自性空故，自性離故，自性本來不可得故。舍利子！是菩薩摩訶薩不作是念：我今引發天眼智通，為自娛樂，為娛樂他，唯除為得一切智智。舍利子！是為菩薩摩訶薩修行般若波羅蜜多時所引發天眼智證通波羅蜜多。
尒時，舍利子復白佛言：世尊！云何菩薩摩訶薩修行般若波羅蜜多時所引發漏盡智證通波羅蜜多？
佛告具壽舍利子言：舍利子！有菩薩摩訶薩漏盡智證通，能如實知十方各如殑伽沙界一切有情，若自若他漏盡不盡。此通依止金剛喻定，斷諸障習，方得圓滿，得不退轉菩薩地時，於一切漏亦名為盡，畢竟不起，現在前故。菩薩雖得此漏盡通，不墮聲聞及獨覺地，唯趣無上正等菩提，不復希求余義利故。
舍利子！是菩薩摩訶薩雖具如是漏盡智用，而於其中不自高舉，不著漏盡智證通性，不著漏盡智證通事，不著能得如是漏盡智證通者，於著不著俱無所著。何以故？舍利子！是菩薩摩訶薩達一切法自性空故，自性離故，自性本來不可得故。舍利子！是菩薩摩訶薩不作是念：我今引發漏盡智通，為自娛樂，為娛樂他，唯除為得一切智智。舍利子！是為菩薩摩訶薩修行般若波羅蜜多時所引發漏盡智證通波羅蜜多。如是，舍利子！諸菩薩摩訶薩修行般若波羅蜜多時，能圓滿清凈六神通波羅蜜多，由此六神通波羅蜜多圓滿清凈故，便得圓滿一切智智，謂一切智、一切相智。
復次，舍利子！有菩薩摩訶薩修行般若波羅蜜多時，安住布施波羅蜜多，嚴凈一切智、一切相智道，由畢竟空，不起惠施、慳貪心故。復次，舍利子！有菩薩摩訶薩修行般若波羅蜜多時，安住凈戒波羅蜜多，嚴凈一切智、一切相智道，由畢竟空，不起持戒、犯戒心故。復次，舍利子！有菩薩摩訶薩修行般若波羅蜜多時，安住安忍波羅蜜多，嚴凈一切智、一切相智道，由畢竟空，不起慈悲、忿恚心故。復次，舍利子！有菩薩摩訶薩修行般若波羅蜜多時，安住精進波羅蜜多，嚴凈一切智、一切相智道，由畢竟空，不起勤勇、懈怠心故。復次，舍利子！有菩薩摩訶薩修行般若波羅蜜多時，安住靜慮波羅蜜多，嚴凈一切智、一切相智道，由畢竟空，不起寂靜、散亂心故。復次，舍利子！有菩薩摩訶薩修行般若波羅蜜多時，還住般若波羅蜜多，嚴凈一切智、一切相智道，由畢竟空，不起智慧、愚癡心故。
復次，舍利子！有菩薩摩訶薩修行般若波羅蜜多時，安住布施、凈戒波羅蜜多，嚴凈一切智、一切相智道，由畢竟空，不起惠施、慳貪、持戒、犯戒心故。復次，舍利子！有菩薩摩訶薩修行般若波羅蜜多時，安住布施、安忍波羅蜜多，嚴凈一切智、一切相智道，由畢竟空，不起惠施、慳貪、慈悲、忿恚心故。復次，舍利子！有菩薩摩訶薩修行般若波羅蜜多時，安住布施、精進波羅蜜多，嚴凈一切智、一切相智道，由畢竟空，不起惠施、慳貪、勤勇、懈怠心故。復次，舍利子！有菩薩摩訶薩修行般若波羅蜜多時，安住布施、靜慮波羅蜜多，嚴凈一切智、一切相智道，由畢竟空，不起惠施、慳貪、寂靜、散亂心故。復次，舍利子！有菩薩摩訶薩修行般若波羅蜜多時，安住布施、般若波羅蜜多，嚴凈一切智、一切相智道，由畢竟空，不起惠施、慳貪、智慧、愚癡心故。
復次，舍利子！有菩薩摩訶薩修行般若波羅蜜多時，安住凈戒、安忍波羅蜜多，嚴凈一切智、一切相智道，由畢竟空，不起持戒、犯戒、慈悲、忿恚心故。復次，舍利子！有菩薩摩訶薩修行般若波羅蜜多時，安住凈戒、精進波羅蜜多，嚴凈一切智、一切相智道，由畢竟空，不起持戒、犯戒、勤勇、懈怠心故。復次，舍利子！有菩薩摩訶薩修行般若波羅蜜多時，安住凈戒、靜慮波羅蜜多，嚴凈一切智、一切相智道，由畢竟空，不起持戒、犯戒、寂靜、散亂心故。復次，舍利子！有菩薩摩訶薩修行般若波羅蜜多時，安住凈戒、般若波羅蜜多，嚴凈一切智、一切相智道，由畢竟空，不起持戒、犯戒、智慧、愚癡心故。
復次，舍利子！有菩薩摩訶薩修行般若波羅蜜多時，安住安忍、精進波羅蜜多，嚴凈一切智、一切相智道，由畢竟空，不起慈悲、忿恚、勤勇、懈怠心故。復次，舍利子！有菩薩摩訶薩修行般若波羅蜜多時，安住安忍、靜慮波羅蜜多，嚴凈一切智、一切相智道，由畢竟空，不起慈悲、忿恚、寂靜、散亂心故。復次，舍利子！有菩薩摩訶薩修行般若波羅蜜多時，安住安忍、般若波羅蜜多，嚴凈一切智、一切相智道，由畢竟空，不起慈悲、忿恚、智慧、愚癡心故。
復次，舍利子！有菩薩摩訶薩修行般若波羅蜜多時，安住精進、靜慮波羅蜜多，嚴凈一切智、一切相智道，由畢竟空，不起勤勇、懈怠、寂靜、散亂心故。復次，舍利子！有菩薩摩訶薩修行般若波羅蜜多時，安住精進、般若波羅蜜多，嚴凈一切智、一切相智道，由畢竟空，不起勤勇、懈怠、智慧、愚癡心故。復次，舍利子！有菩薩摩訶薩修行般若波羅蜜多時，安住靜慮、般若波羅蜜多，嚴凈一切智、一切相智道，由畢竟空，不起寂靜、散亂、智慧、愚癡心故。
復次，舍利子！有菩薩摩訶薩修行般若波羅蜜多時，安住布施、凈戒、安忍波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、慈悲、忿恚心故。復次，舍利子！有菩薩摩訶薩修行般若波羅蜜多時，安住布施、凈戒、精進波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、勤勇、懈怠心故。復次，舍利子！有菩薩摩訶薩修行般若波羅蜜多時，安住布施、凈戒、靜慮波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、寂靜、散亂心故。復次，舍利子！有菩薩摩訶薩修行般若波羅蜜多時，安住布施、凈戒、般若波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、智慧、愚癡心故。
復次，舍利子！有菩薩摩訶薩修行般若波羅蜜多時，安住布施、安忍、精進波羅蜜多，嚴凈一切智、一切相智道，由畢竟空，不起惠施、慳貪、慈悲、忿恚、勤勇、懈怠心故。復次，舍利子！有菩薩摩訶薩修行般若波羅蜜多時，安住布施、安忍、靜慮波羅蜜多，嚴凈一切智、一切相智道，由畢竟空，不起惠施、慳貪、慈悲、忿恚、寂靜、散亂心故。復次，舍利子！有菩薩摩訶薩修行般若波羅蜜多時，安住布施、安忍、般若波羅蜜多，嚴凈一切智、一切相智道，由畢竟空，不起惠施、慳貪、慈悲、忿恚、智慧、愚癡心故。
復次，舍利子！有菩薩摩訶薩修行般若波羅蜜多時，安住布施、精進、靜慮波羅蜜多，嚴凈一切智、一切相智道，由畢竟空，不起惠施、慳貪、勤勇、懈怠、寂靜、散亂心故。復次，舍利子！有菩薩摩訶薩修行般若波羅蜜多時，安住布施、精進、般若波羅蜜多，嚴凈一切智、一切相智道，由畢竟空，不起惠施、慳貪、勤勇、懈怠、智慧、愚癡心故。復次，舍利子！有菩薩摩訶薩修行般若波羅蜜多時，安住布施、靜慮、般若波羅蜜多，嚴凈一切智、一切相智道，由畢竟空，不起惠施、慳貪、寂靜、散亂、智慧、愚癡心故。
復次，舍利子！有菩薩摩訶薩修行般若波羅蜜多時，安住凈戒、安忍、精進波羅蜜多，嚴凈一切智、一切相智道，由畢竟空，不起持戒、犯戒、慈悲、忿恚、勤勇、懈怠心故。復次，舍利子！有菩薩摩訶薩修行般若波羅蜜多時，安住凈戒、安忍、靜慮波羅蜜多，嚴凈一切智、一切相智道，由畢竟空，不起持戒、犯戒、慈悲、忿恚、寂靜、散亂心故。復次，舍利子！有菩薩摩訶薩修行般若波羅蜜多時，安住凈戒、安忍、般若波羅蜜多，嚴凈一切智、一切相智道，由畢竟空，不起持戒、犯戒、慈悲、忿恚、智慧、愚癡心故。
復次，舍利子！有菩薩摩訶薩修行般若波羅蜜多時，安住凈戒、精進、靜慮波羅蜜多，嚴凈一切智、一切相智道，由畢竟空，不起持戒、犯戒、勤勇、懈怠、寂靜、散亂心故。復次，舍利子！有菩薩摩訶薩修行般若波羅蜜多時，安住凈戒、精進、般若波羅蜜多，嚴凈一切智、一切相智道，由畢竟空，不起持戒、犯戒、勤勇、懈怠、智慧、愚癡心故。復次，舍利子！有菩薩摩訶薩修行般若波羅蜜多時，安住凈戒、靜慮、般若波羅蜜多，嚴凈一切智、一切相智道，由畢竟空，不起持戒、犯戒、寂靜、散亂、智慧、愚癡心故。
復次，舍利子！有菩薩摩訶薩修行般若波羅蜜多時，安住安忍、精進、靜慮波羅蜜多，嚴凈一切智、一切相智道，由畢竟空，不起慈悲、忿恚、勤勇、懈怠、寂靜、散亂心故。復次，舍利子！有菩薩摩訶薩修行般若波羅蜜多時，安住安忍、精進、般若波羅蜜多，嚴凈一切智、一切相智道，由畢竟空，不起慈悲、忿恚、勤勇、懈怠、智慧、愚癡心故。
復次，舍利子！有菩薩摩訶薩修行般若波羅蜜多時，安住安忍、靜慮、般若波羅蜜多，嚴凈一切智、一切相智道，由畢竟空，不起慈悲、忿恚、寂靜、散亂、智慧、愚癡心故。復次，舍利子！有菩薩摩訶薩修行般若波羅蜜多時，安住精進、靜慮、般若波羅蜜多，嚴凈一切智、一切相智道，由畢竟空，不起勤勇、懈怠、寂靜、散亂、智慧、愚癡心故。
復次，舍利子！有菩薩摩訶薩修行般若波羅蜜多時，安住布施、凈戒、安忍、精進波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、慈悲、忿恚、勤勇、懈怠心故。復次，舍利子！有菩薩摩訶薩修行般若波羅蜜多時，安住布施、凈戒、安忍、靜慮波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、慈悲、忿恚、寂靜、散亂心故。復次，舍利子！有菩薩摩訶薩修行般若波羅蜜多時，安住布施、凈戒、安忍、般若波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、慈悲、忿恚、智慧、愚癡心故。
復次，舍利子！有菩薩摩訶薩修行般若波羅蜜多時，安住布施、凈戒、精進、靜慮波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、勤勇、懈怠、寂靜、散亂心故。復次，舍利子！有菩薩摩訶薩修行般若波羅蜜多時，安住布施、凈戒、精進、般若波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、勤勇、懈怠、智慧、愚癡心故。復次，舍利子！有菩薩摩訶薩修行般若波羅蜜多時，安住布施、凈戒、靜慮、般若波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、寂靜、散亂、智慧、愚癡心故。
復次，舍利子！有菩薩摩訶薩修行般若波羅蜜多時，安住布施、安忍、精進、靜慮波羅蜜多，嚴凈一切智、一切相智道，由畢竟空，不起惠施、慳貪、慈悲、忿恚、勤勇、懈怠、寂靜、散亂心故。復次，舍利子！有菩薩摩訶薩修行般若波羅蜜多時，安住布施、安忍、靜慮、般若波羅蜜多，嚴凈一切智、一切相智道，由畢竟空，不起惠施、慳貪、慈悲、忿恚、寂靜、散亂、智慧、愚癡心故。復次，舍利子！有菩薩摩訶薩修行般若波羅蜜多時，安住布施、精進、靜慮、般若波羅蜜多，嚴凈一切智、一切相智道，由畢竟空，不起惠施、慳貪、勤勇、懈怠、寂靜、散亂、智慧、愚癡心故。
復次，舍利子！有菩薩摩訶薩修行般若波羅蜜多時，安住凈戒、安忍、精進、靜慮波羅蜜多，嚴凈一切智、一切相智道，由畢竟空，不起持戒、犯戒、慈悲、忿恚、勤勇、懈怠、寂靜、散亂心故。復次，舍利子！有菩薩摩訶薩修行般若波羅蜜多時，安住凈戒、安忍、精進、般若波羅蜜多，嚴凈一切智、一切相智道，由畢竟空，不起持戒、犯戒、慈悲、忿恚、勤勇、懈怠、智慧、愚癡心故。
復次，舍利子！有菩薩摩訶薩修行般若波羅蜜多時，安住凈戒、安忍、靜慮、般若波羅蜜多，嚴凈一切智、一切相智道，由畢竟空，不起持戒、犯戒、慈悲、忿恚、寂靜、散亂、智慧、愚癡心故。復次，舍利子！有菩薩摩訶薩修行般若波羅蜜多時，安住凈戒、精進、靜慮、般若波羅蜜多，嚴凈一切智、一切相智道，由畢竟空，不起持戒、犯戒、勤勇、懈怠、寂靜、散亂、智慧、愚癡心故。復次，舍利子！有菩薩摩訶薩修行般若波羅蜜多時，安住安忍、精進、靜慮、般若波羅蜜多，嚴凈一切智、一切相智道，由畢竟空，不起慈悲、忿恚、勤勇、懈怠、寂靜、散亂、智慧、愚癡心故。
復次，舍利子！有菩薩摩訶薩修行般若波羅蜜多時，安住布施、凈戒、安忍、精進、靜慮波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、慈悲、忿恚、勤勇、懈怠、寂靜、散亂心故。復次，舍利子！有菩薩摩訶薩修行般若波羅蜜多時，安住布施、凈戒、安忍、精進、般若波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、慈悲、忿恚、勤勇、懈怠、智慧、愚癡心故。
復次，舍利子！有菩薩摩訶薩修行般若波羅蜜多時，安住布施、凈戒、精進、靜慮、般若波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、勤勇、懈怠、寂靜、散亂、智慧、愚癡心故。復次，舍利子！有菩薩摩訶薩修行般若波羅蜜多時，安住布施、安忍、精進、靜慮、般若波羅蜜多，嚴凈一切智、一切相智道，由畢竟空，不起惠施、慳貪、慈悲、忿恚、勤勇、懈怠、寂靜、散亂、智慧、愚癡心故。
復次，舍利子！有菩薩摩訶薩修行般若波羅蜜多時，安住凈戒、安忍、精進、靜慮、般若波羅蜜多，嚴凈一切智、一切相智道，由畢竟空，不起持戒、犯戒、慈悲、忿恚、勤勇、懈怠、寂靜、散亂、智慧、愚癡心故。復次，舍利子！有菩薩摩訶薩修行般若波羅蜜多時，安住布施、凈戒、安忍、精進、靜慮、般若波羅蜜多，嚴凈一切智、一切相智道，由畢竟空，不起惠施、慳貪、持戒、犯戒、慈悲、忿恚、勤勇、懈怠、寂靜、散亂、智慧、愚癡心故。
如是，舍利子！諸菩薩摩訶薩修行般若波羅蜜多時，安住六種波羅蜜多，嚴凈一切智、一切相智道，由畢竟空，無去來故，無布施，無慳貪，唯假施設故；無凈戒，無犯戒，唯假施設故；無安忍，無忿恚，唯假施設故；無精進，無懈怠，唯假施設故；無靜慮，無散亂，唯假施設故；無般若，無愚癡，唯假施設故。是菩薩摩訶薩不著趣入，不著不趣入；不著已度，不著非已度；不著布施，不著慳貪；不著凈戒，不著犯戒；不著安忍，不著忿恚；不著精進，不著懈怠；不著靜慮，不著散亂；不著般若，不著愚癡。
舍利子！是菩薩摩訶薩當於尒時亦不著布施者，不著慳貪者；不著凈戒者，不著犯戒者；不著安忍者，不著忿恚者；不著精進者，不著懈怠者；不著靜慮者，不著散亂者；不著般若者，不著愚癡者。舍利子！是菩薩摩訶薩當於尒時於著不著，亦無所著。何以故？舍利子！是菩薩摩訶薩達一切法畢竟空故。舍利子！是菩薩摩訶薩當於尒時不著毀罵，不著贊嘆；不著損害，不著饒益；不著輕慢，不著恭敬。何以故？舍利子！是菩薩摩訶薩達一切法畢竟不生，無生法中，無有毀罵、贊嘆法故，無有損害、饒益法故，無有輕慢、恭敬法故。舍利子！是菩薩摩訶薩當於尒時不著毀罵者，不著贊嘆者；不著損害者，不著饒益者；不著輕慢者，不著恭敬者。何以故？舍利子！是菩薩摩訶薩達一切法皆本性空，本性空中，無有毀罵、贊嘆者故，無有損害、饒益者故，無有輕慢、恭敬者故。舍利子！是菩薩摩訶薩當於尒時於著不著，亦無所著。何以故？舍利子！是菩薩摩訶薩修行般若波羅蜜多，永斷一切著不著故。
如是，舍利子！諸菩薩摩訶薩修行般若波羅蜜多時，所獲功德最上最妙不可思議，一切聲聞及諸獨覺皆所非有。舍利子！此菩薩摩訶薩如是功德既圓滿已，復以殊勝布施、愛語、利行、同事成熟有情，復以種種堅固大愿，勇猛精進，嚴凈佛土，由斯疾證所求無上正等菩提。
復次，舍利子！諸菩薩摩訶薩修行般若波羅蜜多時，於一切有情若劣若勝，若好若丑，起平等心。是菩薩摩訶薩於一切有情起平等心已，復起利益安樂之心。是菩薩摩訶薩於一切有情起利益安樂心已，於一切法性皆得平等。是菩薩摩訶薩於一切法性得平等已，普能安立一切有情於一切法平等性中，作大饒益。舍利子！是菩薩摩訶薩由此因緣，於現法中得十方界一切如來應正等覺共所護念，亦得十方一切菩薩摩訶薩眾共所稱贊，亦得一切聲聞、獨覺修梵行者共所敬愛，亦為一切世間天人、阿素洛等，供養恭敬，尊重贊嘆。舍利子！是菩薩摩訶薩由此因緣，隨所生處，眼常不見不可愛色，耳常不聞不可愛聲，鼻常不嗅不可愛香，舌常不嘗不可愛味，身常不覺不可愛觸，意常不取不可愛法。舍利子！是菩薩摩訶薩由此因緣，所獲功德轉增轉勝，乃至無上正等菩提常無退轉。
當佛說是甚深般若波羅蜜多勝功德時，會中無量大苾芻眾從座而起，各持種種新凈上服奉獻世尊。奉已，皆發阿耨多羅三藐三菩提心。尒時，世尊即便微笑，從面門出種種色光。
時阿難陀即從座起，偏覆左肩，右膝著地，合掌恭敬白佛言：世尊！何因何緣現此微笑？諸佛微笑非無因緣，唯愿世尊哀愍為說！
尒時，佛告阿難陀言：此從座起無量苾芻，從是已後六十一劫星喻劫中，當得作佛，皆同一号，謂大幢相如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。是諸苾芻從此歿已，當生東方不動佛國，於彼佛所勤修梵行。
尒時，復有六十百千諸天子眾聞佛所說甚深般若波羅蜜多功德勝利，皆發無上正等覺心，世尊記彼當於慈氏如來法中凈信出家，勤修梵行，慈氏如來皆為授記，當得無上正等菩提，轉正法輪，度無量眾，皆令證得常樂涅盤。
尒時，此間一切眾會以佛神力皆見十方各千佛土諸佛世尊及彼眾會，彼諸佛土，功德莊嚴，微妙殊勝，當於尒時此堪忍界功德莊嚴所不能及。時此眾會無量百千諸有情類各發愿言：以我所修諸純凈業，愿當往生彼彼佛土。
尒時，世尊知其心愿，即復微笑，面門又出種種色光。時阿難陀復從座起，恭敬問佛微笑因緣。
尒時，佛告阿難陀言：汝今見此從座而起無量百千諸有情不？
阿難白言：唯然，已見。
佛告阿難：是諸有情從此壽盡，隨彼愿力各得往生彼彼佛土，於諸佛所修菩薩行乃至無上正等菩提，在所生處，常不離佛，供養恭敬，尊重贊嘆，精勤修習布施、凈戒、安忍、精進、靜慮、般若波羅蜜多，安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，修行四念住、四正斷、四神足、五根、五力、七等覺支、八圣道支，安住苦集滅道圣諦，修行四靜慮、四無量、四無色定，修行八解脫、八勝處、九次第定、十遍處，修行空、無相、無愿解脫門，修行一切陀羅尼門、三摩地門，修行菩薩摩訶薩地，修行五眼、六神通，修行佛十力、四無所畏、四無礙解、大慈大悲大喜大舍、十八佛不共法，修行無忘失法、住舍性，修行一切智、道相智、一切相智及余菩薩摩訶薩行，得圓滿已，俱時成佛，皆同一号，謂莊嚴王如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。