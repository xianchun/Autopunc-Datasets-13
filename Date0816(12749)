復有萬梵天王尸棄等，從余四天下來詣佛所而聽法。
此下第三、辨凡夫眾，雜明諸天、八部、四眾同聞此經，為證成傳經不繆也。此中不無大小兩乘圣人，但以從多為論，又對前圣眾，故制為凡夫也。就此有實有權，若實隨結業受生，即是實凡。若法身菩薩，住二十五三昧，破二十五有，應跡受生，即是權也。此經上嘆菩薩云而生五道以現其身，即其義也。又云以眾生病，故菩薩亦病，意在此也。所以諸天、八部、四眾預座聞經者，應作四句料簡。今傍涅盤經云：於戒緩者，不名為緩；於乘緩者，乃名為緩。解此乃有多途，今取一邊義便，用通此經文，具作四句分別：一、戒乘俱急；二、戒緩乘急；三、戒急乘緩；四、乘戒俱緩。
若通論戒乘，一切善法、一切觀行皆得是戒，皆得是乘，今別判戒乘不同者，三歸五戒、十善八齋、出家律儀，乃至定共，能防身口，遮惡道果，得人天報，名之為戒乘者。若聞經生解，若觀智推尋四諦、十二因緣、生滅無生滅理，智慧能破煩惱，運出三界，名為乘也。故大品經云：有相之善，不動不出；無相之善，能動能伽等，皆來聽法，意在此也。乃至說大方等陀羅尼時，婆藪從地獄出，將諸罪人共來聽法，又諸餓鬼眾亦來聽法；佛說大涅盤經，種種諸鬼神、鳥獸等悉來；又大品佛放光照則墮三涂，乘緩不得見佛聞經，流轉生死，未有邊際也。
第二、明信法兩行根性不同者，即為二意：一、信行根性；二、法行根性。
一、信行根性者，聞慧勳習所成也。此人悉是過去多聞、受持、讀誦、聽講、講說等人也，就此即有四：一、戒乘俱急，得人天身，見佛聞經入圣道也；二、戒緩乘急，受龍、鬼等身，值佛聞經，亦得入圣道也；三、戒急乘緩，雖生人天，受五欲樂，不得見佛聞經入道也。四、戒乘俱緩，生三惡道，不得值佛聞法，流轉生死，沈淪苦海，未有邊際也。今時義學之人，必須善得此意。
二、法行根性者，修慧勳習所成，即是過去坐禪觀行之人，乘戒四句分別得失，類信行根性可知。但利根有殊，少有所聞，即能觀達為異也。坐禪觀行人亦深，須在意也。
第三、明大小根性不同者，還約信法兩種根性，各有大小根性不同，即為二：一、信行根性因，翻為能作。若此間釋提桓因，昔迦葉佛滅度後，有塔頹壞，有一女人發心天；黃色三昧，生化樂天；赤色三昧，生佗化自在天；照鏡三昧，生五那含天，皆為引此諸天來聽法也。
問曰：無想天、四無色何不來也？
答曰：無想是外道天，菩薩住如空三昧，亦生彼天，從多為論，往昔戒急乘緩多不來也。四無色天菩薩住無礙三昧，生虛空處；住常三昧，生識處；住樂三昧，生不用處；住我三昧，生非有想非無想處，亦生彼天。但彼無色故，不來聽法；設來，無色不可見，不可用證成同聞也。如此等諸天所未辨，故重云諸天也。
龍者，是畜生道，正報似蛇，依報有七寶宮殿，與天相似，亦能變作甚端正人，往昔戒緩乘急也。戒緩墮龍，布施得好依報，似天乘急故，與眷屬來聽法也。如僧護比丘為四龍說法，閉口遠去而聞法即悟也。菩薩住不退三昧生龍道，引諸龍聽法也。
神、夜叉，皆是鬼道。夜叉，此翻云輕疾，有三種夜叉：一、在地；二、在虛空；三、在天。為天給使，此皆戒緩乘急。毀戒故，墮鬼神。以惡毒故，受夜叉身。少行布施，亦微有果報，車馬施故，故能飛空而行，乘急故，得與眷屬來聽法也。若菩薩跡同，即是住心樂三昧，作神、鬼、夜叉，引其來聽法也。
乾闥婆，此翻云香陰，此是陵空之神，不噉酒肉香，唯須香資五陰。又云是天主幢倒，樂神居十寶山，身異相現，即上天奏樂，往世好觀聽妓樂，戒緩墮鬼神，作樂神布施，果報似諸天也。
阿修羅，舊言無酒，或言身大，采四天下華，於海釀酒不成，故言無酒。又翻云非天，此神果報最勝，鄰亞諸天而非天也。又翻云不端正，唯生女舍脂端正，父兄眷屬皆丑，故云不端正也。有言男丑女端正，此神往昔嫉妒好惱佗故，受報多怖畏也。此亦是戒緩乘急。戒緩墮修羅，乘急故聽法也。菩薩住歡喜三昧應生彼，引來聽法也。
迦樓羅，此翻云金翅鳥，此畜生道攝，亦是往昔戒緩乘急。戒緩多慢，故墮迦樓羅；行布施故，頸下有如意珠，以龍為食也；以乘急故，得來聽法也。菩薩住不退三昧，跡同受生，引來聽法也。華嚴經云：法身金翅鳥，四如意為足，慈悲明凈眼，住一切智樹。菩薩金翅鳥王，生死大海中，搏撮天人龍，安置涅盤岸。此是不退三昧，金翅法門也。當知法身住諸三昧，龍、神、阿修羅等皆有法門，類金翅可知也。
緊那羅，此翻云疑神，頭上有角，諸天絲竹之神，果報小弱乾闥婆。此亦往昔戒緩乘急，好樂音樂，生鬼神道作樂神，少修功德，微有果報也。乘急故來聽法。菩薩住心樂三昧生彼，引來聽法也。
摩睺羅伽，此是蟒神，亦云地龍，無足腹行，神即世間廟神，受人酒肉，悉入蟒腹。此亦戒緩乘急，毀戒邪諂多瞋，少行惠施，貪嗜酒肉。戒緩墮鬼神而多瞋，蟲入其身而唼食之，少行施、謙敬，得人供養，多送酒肉。乘急值佛聞法。菩薩住心樂三昧，現受此身，引其聽法也。
釋八部，皆一一約信法兩行，大小乘頓漸根緣不同，類前可知。
諸比丘、比丘尼、優婆塞、優婆夷，俱來會座。
此是第四、累四部眾。比丘名含三義，如前釋。尼者，女也。有經云除饉男、除饉女。優婆塞、優婆夷，此翻清信士、清信女也，亦云善宿男、善宿女，或云勳士、勳女，雖在居家，持五戒，斷婬欲，男女不同宿，故云善宿，此解未可定用。此往昔行因，皆戒乘俱急，戒急生人道，乘急值佛聞法，為佛弟子學道也。
問曰：四眾即悉備戒乘俱急，何意有出家，不得出家也？
答曰：自有人心樂剪落，好味佛法，心形俱厭，是故值佛出家悟道；自有雖樂佛法，形不厭離，是故值佛，在家悟道也。菩薩住日光三昧、月光三昧、如幻三昧、熱炎三昧，生四天下，為佛四眾弟子，引諸凡夫，令作四眾，聽法入道也。
彼時，佛與無量百千之眾恭敬圍繞，而為說法。
此下訖七言偈，是第二段，別序也。所言現瑞敘述，皆表別欲說此經相，不同余經也。就此即為二：一、從彼時佛與至長行盡，名發起序；二、從長者子說偈竟，名敘述序。一、發起者，即是現相別表，欲說此經也，但相以表發為義，既將說不思議解脫法身之體，佛國因果之宗，故現三瑞。表於欲說不思議、三德解脫法身、三種所依之凈土也。一、現巍巍尊特之身，表欲說真性解脫法身之體，亦表欲說性凈真境常寂光國。二、長者子所獻五百寶蓋，佛之威神，合為一蓋。又表欲說眾因圓聚，合成一實慧解脫圓報法身，亦表欲說圓凈實報之國也。三、現三千國土，諸佛說法，悉現蓋中，此是無方大用，表欲說方便解脫應身也。
問曰：何以得知是現尊特身，表欲說不思議無去故。此經亦云觀身實相，觀佛亦然也。
問曰：何得復表寂光凈土？
答曰：此經既以佛國為宗，既表凈智法身，豈不即表凈境之國土也？法身即凈土，離身無別土，離土無別身，但真如實相，非智非境，說智說境，非身非土，說身說土，既表於身，即是表土也。故金剛般若論云：智習唯識通，如是取佛土，非形第一體，非莊嚴莊嚴。此經言：如其心凈，則佛土凈。表說實相真心，豈非表說常寂光土也？但表身義通，通前說普集經表土義，別正表將說佛國也。
問曰：合蓋現土，何得知表報應二身土也？
答曰：五百小蓋合成一大蓋，豈非表眾因合成一大果？大果者，即是圓報。法身有報身，即有報土，故此經云：菩薩修檀等行，成佛時，如是眾生來生其國。
問曰：此明應身成道，豈得證報土也？
答曰：由報身成，則有應身應國成也。就發起序，分為二：一、明佛現身者，文有三別：一、明佛為大眾說法；二、譬顯；三、合譬。一、明佛為大眾說法者，巍巍尊重勝應之形，表說不思議解脫法身者。彼時佛與無量百千之眾，恭敬圍繞而為說法。眾者有四種：一、發起眾，如寶積、文殊、彌勒等，更相發起者是也。二者、影響眾。此土佗方法身菩薩權跡，天龍八部、四眾等是也。三、當機眾。若聞說得益，如五百長者戒乘俱急。戒緩乘急，天龍八部、四眾等是也。四、結緣眾者，為作毛孔受潤之緣，為未來解悟由漸，即是戒急乘緩、戒乘俱緩，天龍八部、四眾是也。此四通攝一切眾也。
恭敬圍繞者，明內善機發圍繞者，四面周匝也，此表如城四門，通入見一帝主也。四門機動，隨佛教轉，見一不思議真性解脫法身也。而為說法者，昔光耳三藏師云：佛時與無量大眾說何等法？答曰：說普集經。普集者，即方等教攝，所以得為今經作序者，彼說正報因果，今說依報佛國因果，正得有依，故得為序也。例如先說無量義，次說法華無量義，即為序也。
此二、譬顯也。須彌山者，此翻云安明，亦云好高。何但好高，亦是好大。此譬佛實報尊特之身，窮實相頂，故言好高。功德智慧遍滿法界，故言好大。顯于大海者，即顯此座有緣四眾，四門善根亦顯一切眾生生死海也，如山盤峙滄溟而能秀出海外，佛不住生死，不舍生死。不住生死，如山高出；不舍生死，故影現大海。如海水非青、黃、白、頗黎等四色，而山四邊寶映之水，則四邊有四種之色，此明眾生心非四門，佛以悉檀方便說四門，令善惡之心失滅本相，同佛法四門之教解，更無異解也。
安處眾寶師子之座，蔽於一切諸來大眾。
此三、合譬，安處眾寶，是法性萬善之理，師子無畏之座，是諸法空，是為萬善無畏空為座也。身相巍巍，與寶座相稱，譬實慧微妙與眾善無畏空理相應也，此合須彌山譬。蔽於一切諸來大眾者，明說大乘之教，蔽於大眾妄解，同成一大乘解也。此即蔽諸邪見四門，亦蔽於小乘四門之解，同成佛法大乘四門之解也，此合映顯大海譬。
爾時，毗耶離城有長者子，名曰寶積，與五百長者子，俱持七寶蓋，來詣佛所，頭面禮足，各以其蓋共供養佛。
此二、明長者子獻蓋，為三：一、長者子為表發之由，故獻蓋；二、如來合蓋現瑞；三、大眾覩瑞歡喜。即此現相，以表三義。何以故？長者獻蓋，如來合為一者，表因中慈，回向佛果，成無緣慈，即表圓報法身，亦表依報凈國，即是表此經以佛國因果為宗也。而於此蓋現一切土，即表果地凈土現一切應土，表此經之力用。又見十方佛說法者，表應土必有佛化主也。大眾歡喜者，即是聞不思議解脫，佛國機發，必沾大利，預生歡喜，故知現相密表發，即此經之由藉，故為別序。
一、長者子為表發之由，故獻蓋者為三意：一、明長者子與同類俱；二、明虔敬；三、奉蓋。一、明長者子與同類俱來者，毗耶離具如前釋，城表涅盤，故華嚴經云：白凈法為城，觀慧為墻壁，無上智樓閣，慚愧為深塹，三空解脫門，正念為防守，四道為正路，游之出三法緣之慈，回向於果，將成無緣大慈圓蓋也。
二、虔敬者，頭面禮足，申其敬儀也，表因智之上，接果智之下也。
三、明奉蓋者，因有資成果之義，故言供養。
佛之威神，令諸寶蓋合成一蓋，遍覆三千大千世界，
此是二、明如來合蓋現瑞，通表欲說不思議解脫法身凈土，故現此不思議之相。別而為言，正表欲說依報凈土佛國因果也。就此為二：一、明合蓋；二、正現相也。一、明蓋覆三千界者，五百長者子各獻，即是表各各修因，合為一蓋，即表成一圓果也。既有正因，能感正果，則成佛國依因，感得佛國之依果也。
而言遍覆三千者，表一果之體，即是無緣大慈普覆法界也。若論正報，佛於普集經已說。今所現相，正表欲說依報國土，普覆法界也。
而此世界廣長之相悉於中現。
二、明正現相者，即有二：一、現國土；二、現諸佛說法。一、現世界廣長之相下，正表欲說依報國土，現相者有四：一、現國土廣長之相；二、現十山；三、現大海江河；四、現日月天宮。一、現國土廣長，即表國土依報世間也。橫極百億稱廣，豎至有頂名長。又解：橫極十方稱廣，豎際四土名長也。
又此三千大千世界，諸須彌山、雪山、目真鄰陀山、摩訶目真鄰陀山、香山、寶山、金山、黑山、鐵圍山、大鐵圍山、
二、現十山，恐表眾生世間也。
三、現大海江河也，恐表五陰世間也。
及日月星辰、天宮、龍宮、諸尊神宮，悉現於寶蓋中。
四、現日月天宮也，或可是表器世間也。上現四種相，恐是表四種世間也。此四世間現蓋中者，表既說正報，將說依報世間。依報世間，眾生、五陰、器世間之所依也。
問曰：現無情相，何得表於情？
答曰：佛欲說一切大乘經，現相何曾不爾？若當合眾生世間、五陰世間、器世間，非不歷然，但佛意難知，且置之也。
又十方諸佛，諸佛說法，亦現於寶蓋中。
此二、明現諸佛，諸佛說法，若說依報佛國，必有能依之眾生，既有可化眾生，必應佛化導，故蓋中現佛現說法也。以有四佛住於四土，故皆名佛國也。
爾時，一切大眾覩佛神力，嘆未曾有，合掌禮佛，瞻仰尊顏，目不暫舍。
此三、明大眾覩瑞歡喜也。就此文有三別：一者、稱嘆未曾有，是口業供養。而言未曾有，自昔以來，未曾現合蓋之瑞，表欲說佛國之相也。二、合掌禮佛，即是身業供養也。三、瞻仰尊顏，是意業供養也。以現瑞故，必聞說不思議佛國，當得三業清凈，三輪不思議化，當得如是等無量功德，故喜心預發，所以皆申三業供養也。但現瑞表發，正為發起物情，物情敬仰既發，大圣即須赴緣說法，喜敬為序，義轉親也。