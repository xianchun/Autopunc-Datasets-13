毛詩序：碩鼠，刺重斂也。國人刺其君重斂蠶食於民，不脩其政，貪而畏人，若大鼠也。
碩鼠碩鼠碩鼠，無食我黍！三歲貫女，莫我肯顧。逝將去女，適彼樂土。樂土樂土，爰得我所。碩鼠碩鼠，無食我麥！三歲貫女，莫我肯德。逝將去女，適彼樂國。樂國樂國，爰得我直。碩鼠碩鼠，無食我苗！三歲貫女，莫我肯勞。逝將去女，適彼樂郊。樂郊樂郊，誰之永號。
碩鼠，三章，章八句。
注釋女，通汝，即你之意。