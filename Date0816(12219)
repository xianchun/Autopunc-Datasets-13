疏：正行無上等六者。
按彼論第三云：
一、最勝正行，具十二最勝正行：一者、廣大，終不欣樂世樂自在，志高遠故。二者、長時，三無數劫熏習成故。三者、依處，普利有情為依處故。四者、無盡，回向菩提無窮盡故。五者、無間，由得自他平等勝解，於諸有情起施等度速圓滿故。六者、無難，於他善所但深隨喜，令自施等速圓滿故。七者、自在，由虛空藏等三摩地力，令修施等速圓滿故。釋曰：以定殊勝變金等物，施與眾生，無邊盡故。如虛空藏，從喻為名，依於此定而行施等，名為自在。得此定者，勝全八地，分劣初地，余地可知。八者、攝受，無分別攝，令施等凈故。釋曰：不見施受及物，即本後智，或通加行。九者、發起，上品忍中。釋曰：此上品忍，能起見道世第一法，以時促故，略而不論，非無體也。十者、至得，在極喜地。釋曰：由至此地，初得無為，故名至得。十一者、等流，在次八地。十二者、究竟，在第十地及佛地中，菩薩如來因果滿故。由施等十，有斯十二，得到彼岸。
二、作意正行，若諸菩薩以聞、思、修所成妙慧數數作意，思惟大乘，依布施等契經等法，名作意行。又此三慧思惟大乘，如次能令善根增長，能正悟入所聞實義，能令所求事業成滿。
三、隨法正行，略有二種：一、無散亂，謂無六種散亂轉變；二、無顛倒，謂無十種顛轉倒變。菩薩於此六十等中，應遍了知，名隨法行。
四、遠離二邊正行，若於色等，執我有異，或執是一，名為一邊。為離此執，說中道行，謂觀無我，名離邊行。
五、差別正行，於十地中，十到彼岸，隨一增上而修集者，名差別正行。
六、無差別正行，於一切地皆等修集布施等十，名無別行。
此六正行，於十度中隨修差別，一一具之。
疏：所緣無上十二種等者。
按彼論第三云：
一、安立法施設所緣，立到彼岸等差別法門。釋曰：安立施等所有教法施設，即所緣。
二、法界所緣，謂真如。釋曰：亦持業釋。
三、所立所緣。
四、能立所緣，如次前二。釋曰：到彼岸等差別法門，要證法界，方展轉流出十二分，故教為所立，如為能立。
五、任持所緣，謂聞慧境任持文故。釋曰：任持者，謂即聞慧，能任持文教，令不忘故，名為任持。
六、印持所緣，謂思慧境，印持義故。釋曰：印持者，謂即思慧，印持於義，令決定故。雖聞思慧，皆緣教義，以互少故。
隨舉多者，聞思能緣文，與聞何別？聞能緣義，與思何異？
答：聞以文先義後，思以文後義先，故成差別。
七、內持所緣，謂修慧境，內別持故。釋曰：謂即修慧，緣於四諦三性等理，名之為內。於諦等境，各別證知，令不謬解，故名別持。別持之所緣，依主釋也。以持屬慧，依境得名，前聞思等亦同於此。
八、通達所緣，謂初地中見道境也。釋曰：持業、依主二釋無違，通達屬於能所二故。
九、增廣所緣，謂修道中至七地境。釋：道境二種，漸俱勝故。持業、依主通二釋也。
十、分證所緣，謂七地中世出世道品類差別，分分證境。釋曰：分分謂道，道之所緣，名分分證，依主釋也。
十一、等運所緣，謂第八地境。釋曰：從此以後，無有功用，任運緣如，今說初得，故唯此地。等即平等，運謂任運，轉前心後心，一類無別，名為等運。等運之境，名彼所緣，依主釋也。
十二、最勝所緣，謂第九、十、如來地境。釋曰：此之三地，得四辨才，逮真灌頂，果明圓滿，故名最勝。持業、依主二釋無違，能緣、所緣俱最勝故。
疏：三、修證無上至十種修證等修者。
修謂]為&#;，反可為叵，皆字意也。疏中舉彼反正為乏，相從來也。有疏作之，寫人誤也。
經：是學、無學人等者。
問：千二百人皆是無學，何故今說為有學耶？
答：略有二釋：一云、於彼所是可學法中并已學畢，故云是學、無學，非有學人名為是學。二云、此是有學，與千二百無學學別，故別舉也。謂得涅盤，執有余也。
議曰：有余涅盤，有學未得，云何執有有余涅盤名為得耶？若言當得，何簡無余？俱可得故，復無文故。
疏：田喻智斷等者。
問：恩德亦是生他德處，何不見取？
答：本末真化而有異故，故不取也。
議曰：據生他德，恩德為優，縱設取之，亦乖何理？
問：斷德理一，何得稱多？
答：約能詮說。
疏：依佛為主，故言有一者。
問：若爾，何故宅頓弊耶？
答：佛是主故，故得一名。體即異熟，何廢頓弊？豈世之宅屬於宅主，遂令宅主同宅無情？
疏：初三唯說中大正門等者無差，伏諸定障，非擇理異，故無爽也。
疏：具有二能歸向，必無種智，豈全無車？若爾無者，何名自運名聲聞乘？
答：今此偏依不定姓說。若對定姓，自生空智亦得為車。不爾，即有前之過矣。
疏：理出教外等者。
問：言門外者，意談於車，理之與果，并不是車。今言理果出於教因，何預車事？
答：所言理者，非唯真如，教之所詮皆名理故，故智亦理。又二乘果，體亦智收，出教出因，故并無失。
疏：涅盤經中說有二車至以半、滿相形者。
問：按涅盤深純陀、文殊，自比同驢乘。言半教者，即是二乘，豈彼二士是中小耶？
答：誰言半教即二乘耶？
不爾，如何？
答：半、滿之字，括乎多義：一、真俗相對，真滿俗半，要因俗諦，方有滿故；二、世出世對，生死、煩惱、業果等法以之為半，涅盤、菩提、出世等法名之為滿，要待生死煩惱等法，方顯涅盤菩提果故；三、大小對明，以分半滿；四、教理行果，亦皆有之。疏據前二，言驢乘者，是半教也。不同古人，唯約大小半分為滿，故無失矣。
疏：三獸被圍等者。
按智度論三十五云：聲聞之人，畏惡生死，聞眾生空，如圍中鹿，既被毒箭，一向求脫，更無他念。辟支佛雖厭老、病、死，猶能少觀甚深因緣，亦能少度眾生。譬如犀在圍中，雖被毒箭，猶能顧戀其子。菩薩雖厭老、病、死，能觀諸法實相，通達法空，入無量法性。譬如白香象王在獵圍中，雖被毒箭射，顧視獵者，心無所畏，及將營從，安步而去。
疏：無漏離系縛等者。
問：牛車離系，理在不疑。羊鹿二乘，云何離系？體有漏故。
答：略有三釋：一云、二乘無學所有諸法皆是無漏。
若爾，何故言二車體是有漏耶？
答：由為其境能生他漏，名為有漏，體非有漏。
二云、二乘身中有實有漏，故二車體，體唯有漏，得漏盡人之所得故，故名無漏。三云、至無學已，更不為彼漏故，名為無漏，非體無漏名無漏也。
議曰：後二理通，前釋全非，違多教故。
疏：如說如來等者。
兩釋不同：一云、如來即住果也。善逝者，謂住因也。二云、返前，如過去佛，乘諸功德，來成正覺，故知談因趣來果也。善事終圓，名為逝矣，故知說果。
議曰：後釋應善，順疏文意，言證涅盤，令生覺智，如次喻也。
經：心各勇銳等者。
古德約位而以釋之。心各勇銳，明外凡位七方便中前三方便，謂聞、思慧。互相推排，謂內凡位，即四善根，修慧位也。競共馳走，三果學人位。爭出火宅，無學位也。故凡有內、外，圣有學、無學。
議曰：教雖無文，縱配何杷，*欋*杷地則有四處，此道似之。因以為名。
疏：隨三乘至各索其車者。
問：此中二乘，為回趣者？為未回心？若已回心，但合趣牛，何求羊鹿？若未回心，自果已滿，云何疏云皆於佛所專意希求？
答：為二釋：一云、未回心者，練根修定，及余功德，亦名希求，故疏次云：求證諸法，名索羊鹿。諸法，即彼禪定等也。二云、佛指種智，名之為車，出宅不得，故專意求先所許智，名為希求。希求種智，冀證諸法。
議曰：順疏上下，此後釋善。
疏：亦應許上羊鹿者。
問：許誰上耶？
答：略有三釋：一云、古解既許菩薩而入化城，亦應菩薩許上羊鹿。
問：二乘入城，亦登羊鹿，可難菩薩而得入城，應上羊鹿。二乘入城，元不登車，何得難言菩薩入城應上羊鹿？
答：實羊鹿車而是種智，故難令上。總難意云：菩薩得無住，即言許入城，菩薩得種智，何不昇羊鹿？二云、若得解脫，入有余依，名為入城。菩薩雖未得有余依及於解脫，然得無住，亦名入城，亦應種智名之為車。二乘雖未得於種智，然亦得自生空後智，亦應許彼登於羊鹿。三云、經不言於太子入城，今許令入，經亦不言二子上車，亦應許彼登於羊鹿。
議曰：後二為勝。
疏：厭苦求息至故不稱入者。
此中但答城入不入，不釋前難車上不上。不上車易，不明言之。答城影顯，若具答者，略有二意：一云、大子求智，所以上車，中小不求，故車不上；二云、大子得種智，所以車言上，中小種智無，車無車不上。
議曰：後解為優。諸子索車，皆求智故，理可思之。
疏：經文但說父勸令去者。
經文但言導師勸商，令至寶所。疏文言父，取意說也。導師父等，皆喻說故。
疏：喻佛種智等者。
舉果顯因。今助一釋：菩薩種智已出分段，逾三界等，名為高廣，本明其子所乘車故。
疏：不比小乘驢車之鈍者。
問：何教明小，以類驢車？
答：按無畏德女經云：聲聞如驢乘。即其證矣。
疏：詩云靜女其姝者。
按詩靜女篇序云：靜女，刺時也。衛君無道，夫人無德。注云：故陳靜女遺我以彤管之法。古者后妃必有女快彤管之法，后妃群妾以禮御君所，女史書其日月，事無大小，記以成法。彤管以赤管也，以赤心正人者也。德如是，可以助之為人君之妃也。詩云：靜女其姝，俟我於有云：死枝起時，無通生路，無物自資，可以趣度，名無資糧。一死長往，名去處懸遠。有云：死謝過去，與現隔絕，無人將送，名無伴侶。一受身已，運運趣死，無時暫停，或可凡夫受身死，名為常行。
有云：死法來無時節，名晝夜行。未測遠近，或多少難測，名不知邊際。有云：死法覺廣，際畔難識，一入死分，昏沈難出，名為深邃。諸根壞滅，六識無用，故曰幽闇，無有燈明。有云：無有五根燈明，名之為闇。命盡便死，無所由從，名入無戶。有云：死法是惡，不從理生，死不離身，名有陰，名無破壞，或云色險。現今世人見者，莫不憂怖，名見愁毒。死滅無處，更無異相，惡色可生，名非惡色。見者驚恐，名令人怖。有云：未有三涂惡報異形，見死之者，莫不畏懼，身絕即死，名喚在身邊。有云：一形最後，時分難測，名不覺知。有云：死理難測。
疏：入變壞心者。
即從無煩惱心入煩惱心也。憂結即是煩惱心故。
疏：現住欲塵生等者。
欲謂貪欲，因妙境起。今取所貪，故名欲塵。生謂眾生，謂處欲塵之眾生故。簡異上天，隨欲化起，故名現住。余名準此。
問：何故不取三涂為求？
答：惡趣境乖，故不建立。
疏：三、他變欲塵生者。
自亦能變欲塵受用，然以他變為希奇故，故用標名。
疏：離生喜樂者。
謂有漏定伏彼欲界能障定法，所顯無為，名之為離。離因得故，生謂所生，即定喜樂，從彼所顯無為起故，輕安相應，意識俱受，體雖是一，適悅身心，分喜樂二。言定應生者，定即當地所得之定，生謂依定所生喜樂，不同於初。初得離故，故云定生。言離喜者，離謂厭離，由見二定喜相過故，故厭離之。所得之樂，下上地無，初離喜故，從勝標名，所以不言定生樂也。滋潤身心，名為灌灑。
又按瑜伽論六十四云：欲求有五：一、攝受求；二、受用求；三、戲樂求；四、解了求；五、名聲求。釋曰：第四、求解，第五、求名，并名欲求。
有求亦五：一、法爾求。釋：即是任運，求上有身，亦可劫末法爾離欲，求上有身。二、祈愿求。釋：作意愿求，或除劫末余時祈愿。三、愚癡求。釋：不了上地是無常法，求上有身。四、厭患求。釋：厭下求上。五、思擇求。釋：思擇求上，離下穢染故，求上地求。
梵行求亦五：一、唯求求。釋：即唯起彼求涅盤心，不修梵行。二、趣得求。釋：趣求涅盤，兼修梵行。三、現得求。釋：求現涅盤而修梵行。四、後得求。釋：當涅盤修梵行。五、思擇當得求。釋曰：種種思擇而修梵行，此通邪正。復有差別，謂假名求。釋：謂外道。第一義求。釋：佛法弟子。無方便求。釋：釋前第一。有方便求。釋：釋前第二。如佛地論第四、文殊問經，亦明既具有章故，不備四言。
疏：下至或有財釋者。
議曰：有財釋勝。聲者，佛教，聞即所化，二并非己，以二為財，全取他法，以標自名，故有財勝。
疏：求自然慧等者。
即是具三義成辟支佛。按十地經亦有三義，與此經同，故彼經云：不從他聞，自正覺故。論云：一者、自覺，不假佛菩薩說，唯自覺悟。即此經中自然慧也。不能具足大悲方便故。論云：二、不能說法，不起心說法，不堪說法故。即此經云：樂獨善寂，而能通達深因緣法，成辟支佛乘。論云：三、觀少境界，觀微細境界行故。即此經云：深知諸法因緣，是名辟支佛乘。
疏：一切智至三乘同有者。
問：三乘同有，理即無違，言觀空者，有歔圣教。故大般若三百六十三云：佛言：善現！一切智者，是共聲聞及獨覺智。何以故？一切智貪俱行愛云何？謂於現前或於已得可愛色、聲、香、味、觸、法起貪著愛。彼彼希樂愛云何？謂於前余可愛色等起希望愛。
疏：經錯應為蛇字者。
與虺字同，但左右異。
疏：博三寸，首大如擘者。
按爾雅注云：身廣三寸，頭大如人擘指也。指謂大母指。意云其蛇首大，形狀似擘指，不言大小擘指也。或擘者，如人拕三指故。廣雅云：擘謂分也。
疏：如綬。
綬者，五色之通號也。
疏：平名、鬲山等者。
按切韻云：鬲，縣名也。在乎建平，準此建平乃郡名也。縣從其山而得其名，有蒚山，疏本誤也。按爾雅云：蒚山有蒜。蒚音：歷也；鬲音：隔也。有草、無艸，字成別也。
疏：食郊牛者。
祠祀牛也。若被鼠食，不堪饗祭。
疏：於三際起十九至瑜伽論第九者。
依撿彼論，迷於三際有十九無知，無唯九者。疏七字者，應是十字，誤為七也。十九名義，具廣如論，恐繁不錄。彼論復有七種無知：一、世愚；二、事愚；三、移轉愚；四、最勝愚；五、真實愚；六、染凈愚；七、增上慢愚。
疏：噍者。
譙笑反。蒼頡篇：噍，咀嚼也。說文：噍，嚼也。
疏：蟯者。
經音云：五狡反。又疏云五交，交字恐錯。
疏：緣撥五門者。
四諦修道，合為五也。
疏：五法者。
謂心、心所、色、不相應、無為。
疏：有五行相至諸余邪見者。
按對法論第一云：謗因者，謂無施與、無愛樂、無祠祀、無妙行、無惡行。釋曰：舉無施等五種等所余也。施等五者，是所謗因，而言無者，即能謗行。施、樂、祠祀，三種不同，略有三釋：一云、施者，泛明布施、受樂、祠祀，如次對彼悲敬二田；二云、施與愛樂對敬悲田，祠祀謂對不現前境；三云、施與愛樂對非親親，祠祀謂彼不現前境，謗善惡行，不能感果，名無二行。
問：因何起此？
答：為得靜慮。由見一生行妙行，死墮惡趣，或行惡行，得生善趣，因作是謗。又撥無十善、十惡等行，名無二行。
論：謗果者，謂無妙行及惡行業所招異熟等。釋：謗無兩行所招異熟，并等等流、士用、增上所有果也。論：謗作用者，謂無此世間，無彼世間，無母無父，無化生有情等，誹謗異世往來作用故、任持種子作用故、相續作用故。釋曰：世間者，是有情世間，無此現在有情世間，從彼前世有情世來，亦無現在有情世間，往至後世有情世間。此世間者，唯是現在；彼世間者，通於過、未。
問：見起因何？
答：由依靜慮，見剎帝利命終之後生婆羅門等三種姓中，余姓亦然，故作是思：無此剎利等從於彼世剎利等中來，亦無彼世剎利等從此剎利等中去。此中不謗來往有情體性，但謗體上來往用無。
問：既見終沒有來往處，何故云謗無來往用？
答：只由前後所有種姓互不相應，遂計過去剎利，雖有不至，今世現婆羅門，雖後是有，不從前來，不謗有情，故謗作用。言無父母者，亦復不謗有情體無，而但謗言：非我父母。
問：謗因何起？
答：由依定故，見母命終，還為己婆沙返為母。又見父終還為其子，子後作父。由見不定，作如是思：世間必定無父母也。母在任持胎藏之功，父有下種之用。今謗父母，則損此二用。言無化生有情者，即指無想及無色界，名化生有情，執現在身，後命終已，無彼化生有情來續，謗無相續之化用也，即是謗無無想天等化生有情，又無今生往彼化生有情用也。
問：執因何生？
答：由因靜慮。見人命終，生於無想，或無色界，及入涅盤，求彼生處，竟不能得，便作是思念：決定無有化生有情，以彼處所不可知故。
論：壞實事者，謂無世間阿羅漢等。釋：謗無羅漢智斷實事，而不謗彼有情之體。
問：謗起由何？
答：謂執自身以為羅漢，臨命終時，遂見生相。彼作是念：世間必無真阿羅漢，以真羅漢智斷功德有實體性，名為實事。今言無此，名謗實事。
論：邪分別者，謂余一切分別倒見。釋曰：如執世界有邊等四、矯亂等四、現涅盤五，除我見等四見之外，所有之見皆所攝，如瑜伽論，廣說其相，恐繁不具。
疏：嬈者。
母也。
疏：順戒之禁者。
性戒名戒，遮戒名禁。
疏：不須別配等者。
古德云：此執修禪脫欲，以之為道，名為戒取。計四禪為道，如離地一尺。計四空為道，如離地二尺。疏非意云：除瞋，余惑亦通上界。前鬼蟲等，不言配上，何故戒取獨配上耶？取欲界者，亦依增說。
疏：義同怖弄於狗等。
弄狗令怖，以暢自情，名怖狗。自樂亦猶斗雞畋獵，怖他自悅。
疏：我語取因此而生者。
由諸外道執我是實，而可論說以為我故，故名我語薩迦耶見。是我語取，此見是彼欲貪所取，名我語取。故對法論云：薩迦耶見是我語取。能取、所取，總名為取。能取即欲貪，所取是我語。
疏：我語取。
取能取也。明因我見而生起故，因此能取，更增我見。故瑜伽云：為欲隨說分別所計，作業受果，士夫之相，起我語取。對法亦云：然由此取，諸外道等，與正法者，互有諍論，由彼不信有無我故。
疏：四蘊俱是能依等者。
四蘊同彼煩惱火等，亦是能依，依識蘊也。能依四蘊，被能依火之所燒蕩，名火摧落。
疏：不說蟲鬼亦依火游叫解者。
初解揚聲，俗人苦逼，外道生厭，并生怖懼。依此初釋，故周章者，是怖怕也。
疏：復依在俗等者。
後解揚聲，俗人外道起貪起見而生斗諍，而常不息。依此後解，言周慞者，是怱遽也。
經：毗舍闍鬼者。
有言：此云誑鬼。又按婆沙一百七十二云畢舍遮，此云配大火因所感之果者。
火所感果，得大火名，果實非火，果從因稱，全取他名，可有財釋。
疏：莫我遑處者。
按詩殷其雷篇序云：殷其雷，勸以義也。召南之大夫，遠行從政，不遑寧處，其室家能閔其勤，勸以義也。詩云：殷，其雷在南山之下。注云：殷，雷聲也，有其下也。義云：下謂山足。注：雷出地奮，震驚百里，山出云雨，以潤天下。箋云：雷以喻號令，又喻其在外也。召南之大夫，以王命施號令於四方，猶殷然發聲於山之下。
詩：何斯違斯，莫敢遑處。注云：何乎此君子也。斯，此也。違，去也。箋云：遑，暇也。何乎此君子適居此，復去此轉行遠，從事於王所命之方，無敢或閑暇之時，閔其勤勞。詩：振振君子，歸哉歸哉！注云：振振，信厚也。箋云：大夫信厚之君子，為君使功未成，歸哉歸哉！勸以為臣之義，未得歸也。
疏：或復如是至災難大火者。
此蟲鬼等，即是其火，作用別故，言況復也。
疏：不作此解至何所差別者。
若其不作如前二釋，蟲鬼與火俱是煩惱，更有何別，言況復耶？
疏：若離三界，無施化處者。
古有釋：此門外之言，謂三界外。今疏意非。若三界外，何有施化？無所籍故。
問：八地菩薩已離三界，佛應不為，無施化故。
答：誰言八地全離三界？五八有漏，第七間生，皆是系故，有施化處，故無過矣。
疏：一切種智至若說真如等者。
問：此經雖言造車嚴飾，而不配德及簡真如。疏準何判？
答：今言車者，體即大乘。今按大集經中，明大乘體，以比於此，義可明矣。故彼經第十六云：大乘者，謂無量也。無邊崖故，普遍一切。喻如虛空，廣大容受一切眾生故。不與二乘共，是故名大乘。以正住四攝法為輪，以真凈十善為輻，以凈功德資糧為轂，以堅固淳至畢竟為輨轄釘鑷。釋：方言：輨音：古緩反。亦輨謂軸頭鐵。
以善成就諸禪解脫三昧為轅，以四無量心為善調，以善知識為御，以知時、非時為發動，以無常、苦、空、無我之音帶，以弘普端直大悲為旒幢。釋：字書：旒音：呂周反。旌旗之乘車者也。
以四正勤為輞，以四念處為安詳，以四神足為速進，以八圣道直進，於一切眾生無障礙慧明以為軒，以無住六波羅蜜回向薩婆若，以無等四諦度到彼岸，是為大乘。彼乘既然，此車應爾，有為德為無寒至獄廣等，豈非一苦？
答：乍看有四，細披但三，以彼斫等總在第三和合中故。一度和合以為一苦，尋之可悟。
疏：其如胎藏者。
即胎衣也。此器若彼周旋其身，而無戶牖，猶子處胎。
疏：銛刃者。
音纖。廣雅：利刀銳為銛。
問：上諸地獄，皆有獄卒？
答：準瑜伽論，皆有無失。若依小乘顯宗所云：無間、大熱及炎熱三，無卒防守。大叫及眾合等三，小有獄卒，琰魔王使時時巡撿。其余皆有。
問：如是獄卒，情有情耶？
答：二十唯識大乘宗義唯是非情。若依有宗，自有兩釋。按婆沙論一百七十二云，有說有情。
問：彼造惡業，復於何處受異熟耶？
答：即於地獄受，以彼尚受無間業等極重異熟，況復此耶？
問：若有情者，何彼火等不害彼耶？
答：顯宗論云：有情獄卒防守治罰三劫者。
少光如前。其無量光壽命四劫，極光八劫，少凈凈天壽一十六劫，無量凈天三十二劫，遍凈天壽六十四劫，無云天壽一百二十五劫。準倍前數，合壽一百二十八劫，由減三劫，故有一百二十五劫。福生天壽二百五十劫，廣果壽五百劫也。
問：諸處皆言無想天壽五百大劫，何故今言廣果天耶？
答：廣果、無想身命量等，皆五百也。
若爾，余天悉倍倍之，無想何故不壽千劫？
答：約受果別，開為二天，地無有差，故壽等等。由斯圣教開合天數或二十七、二十八也。
問：無云天何意身命各減三耶？
答：有二釋：一云、為成無想五百數故；二云、初超變異受，修艱難故，故減三也。
議曰：後釋為善。有情唯識，而各自成，何得為他自減三劫？
疏：除北洲，余悉中夭者。
問：前標壽量，唯除瞻部，余之三洲皆悉言定，如何復言唯除北洲？
答：前言定，據極增定，只五百年，或二百等，不妨中間一百得有中夭，故不相違。
問：劫之增減，東西亦有，余之三洲豈可極壽只五百等？
答：如是。
問：何所以然？
答：瞻部有情造修善惡，其業猛利，由乘銳業，隨劫增減，命有修短，余洲不然，極長俱爾。
二、明分身量半等者，以天帝釋三十三主業力勝故，今等時分。疏時分、身量等者，以天帝釋三十三主業力勝故，故等時分。
疏：共立毛端空量地界者。
共立在彼毛端計大空地處也。
疏：初受為名生報者。
從獄出已，後生余獄及鬼畜趣，合名後報。然業是一，故從初受，故後受者，亦名生報。
疏：明歷四趣為明？
答：按俱舍論第十七云：為一殺業感那落迦異熟果已，復令人趣壽量短促？為更有余？有余師言：即一殺業先感彼異熟，後感此等流。有余復言：二果因別，先謂加行，後謂根本。雖復總說一殺生言，而實通收根本眷屬。準此後師，復別招果。
問：謗經加行既是不善，招地獄苦，地獄遠不屆，滿招損，謙受益，時乃天道。至誠感神，矧茲有苗。注云：誠，和也。矧，況也。至和感神，況有苗乎？後帝舜大布文德，經七十日，苗人自至，皈命於舜。故書云：帝乃誕敷：格，至也。討而不服，不討自來，明御之有道也。三苗之國，左洞庭，右彭蠡，在荒服之例，去京二千五百里也。
疏：克念作圣者。
按尚書云：惟圣罔念作狂，惟狂克念作圣。注云：惟圣人無念於善，則為狂人；惟狂人惟能念於善，則為圣分別支，如先所證，真實簡釋故。故二別也。
疏：無垢稱至十八因者。
感凈土因者，十八也。
疏：謂發起至各如自名者。
若諸菩薩發起無上大菩提心，即是嚴持，當凈土因。二、梵云阿世耶，此云意樂，不雜辨聰；四、近善友，除生。約此二種，說五下分結。有二種上分，謂色及無色界，依此二種上分，說五上分結。
問：上二界貪，如輪自說，掉慢等法是何界耶？復何所斷？
答：亦是上界修所斷攝，瑜伽雖不明言，準顯宗論二十七云：唯修所斷，名順上分。順益上分故，要斷見所斷，彼方現行故。見惑未斷時，亦能資彼令順下分故。瑜伽自云依色、無色說上五分，明知掉等非下界系。小乘不同，具如俱舍，恐繁不述。又集論第十三釋，唯約界趣，名為上下，不對見修。此乃作者意旨不同，寬狹成異，亦不相違。
疏：五蘊一分者。
除後二苦相應之蘊及無漏者，名為一分。余準此知。
疏：樂受自相至能生憂惱等者。
此對法論文，言樂受至壞位者，此等皆是愛心所所緣，所緣體壞，名之為壞。言能生憂惱等者者，由樂等壞，變能緣愛而為其戚，憂苦相應，苦因壞生，故名壞苦。又能所緣俱壞俱苦，所緣樂等變壞名壞，由有結縛，復名為苦。能緣心等，由前所緣樂等壞故，愛變為戚，名之為壞，而生憂惱，即名為苦。故能所緣俱壞俱苦。
問：按雜集云：於變壞位能生憂苦，名為壞苦。即壞之苦，云何俱壞復俱苦耶？
答：有樂等壞而生憂惱，名為壞苦。有樂等壞即是其苦，不要生於憂惱等故，方名為苦。但由有結，即名苦故。若不爾者，如不還者，已離憂惱。樂等壞時既不生惱，應非壞苦。又下三禪樂壞之時亦不生憂惱，亦應非壞苦。此既得有，故知樂壞即亦為苦。然對法論，據欲界中及初二果，故不相違。
問：何教為明？
答：瑜伽論五十五云：由結行相及變增上所起憂惱，當知是壞苦性，非唯變壞。已離憂者，雖復遇彼，不為害故。釋：雖遇樂壞，不生憂惱，名不為害，斯為明證。
疏：又由愛心令變壞，亦名壞苦者。
即彼能緣樂愛心體，亦名壞苦。所以然者，答法者。
謂四智法身。有義：無為而無毀，內為眾惑所瘵。
疏：理居教內等者。
問：佛比長者，即佛在內，今何言理在教內耶？
答：人無別人，法成人故，故理佛也。
疏：昔望生死者。
即前火宅言門外也，對此言昔。
疏：油謂八斷行等者。
對法論第十廣明。疏雖具引，然稍叢雜，讀者難悟。今逐難處，而略展之，易者不言。彼云略攝為四，謂加行、攝受、繼屬、對治。加行者，謂欲、精進、信。欲為精進依，信，姓阿提梨，字賓迦羅，極善*醫道。耆婆童子往彼受學，逕七年已，師與一籠及掘草具，令於其國面一由旬，求覓諸草有非藥者。童子依師求非藥者，周竟不得。空還白師，師答耆婆：汝醫道成。準斯草者，無非藥矣。今斷有草非藥，豈非爽歟？
答：有二釋：一、雖草皆藥，而非一草治一切病，望不治處，即但名艸，不名為藥。疏據此理，云草非藥。故智度論四十四云：譬如藥師和合諸藥，冷病者與熱藥，於熱病中為非藥也。又三十九云：種種成別意者。
順前開示悟等文也，與今此文，意有差易，名為別意者。
疏：類依性有，故說為橫者。
此釋伏難。難云：既一一乘四類不同，何不名豎？乃判在此橫滋之中。故今答云：為依橫故，故亦名橫。
疏：此名豎藏十二分教受持轉讀，究竟流布，名為聞慧。依此發生思所成慧，依此發生修所成慧。
評曰：於三藏等，乃至流布，是生得慧。依此生聞，依此生思，依此生修，此斷煩惱，證得涅盤。若大乘者，聽聞領受，讀誦憶念，又於彼義無倒解了，方名聞慧。聽聞已後，差別作意，明了善心，名為聞慧。不同小乘，聽聞領受，皆生得慧，具如瑜伽。又中邊論云：聞所成慧，思惟大乘，能令善根界得增長。思所成慧，思惟大乘，能正柔之質附著中正之位，得所著宜，故云麗也。言日月麗天等，廣明附著得宜之事。
疏：此是小草者。
此有二釋：一、黑蒲桃者，喻無姓人，指前蒲桃名此是也；二、三乘有姓，名之為草，稟潤能生無漏牙故。此前蒲桃總喻小草，小草即是聲聞之人。
議曰：後解為優。
若爾，何故疏言百谷、甘蔗、蒲桃以喻中大二草？
答：前對無姓，而且總陳，今據無姓，委曲而說。無姓之人，配乾地故。
疏：此依別義忍智二，能斷能證，八忍中住，故名八人。或有本云：第八地者，即初果向，四果向中而倒數之，當第八矣。多本無第字，但言八人。今從初義，位可知之。見道十六，名為見地，亦名須陀洹地。欲界九品，俱生煩惱，斷六品盡，唯三品在，或小輕微，名之為薄，亦名斯陀含地。欲界九品煩惱并已小乘七方便者亦彼攝耶？故知此中且據未得圣位一邊判屬小草，非盡理也。故疏下言：故前解善。亦不取此以為正義。
疏：準二乘至亦名中草者。
準於菩薩雖在地前，得名小木，大草中收，二乘有學何非中草？
疏：三、意生身至故此不論者。
此會經中不說有學為中草，所以經中但云起六神通，及得三明，不明有學，會意可知。
議曰：經中所言，知無漏法亦兼有學，有學亦能分知無漏。準此斯理，無諸妨矣。
疏：前解為善者。
釋前長行諸樹大小、豎長之處，二乘方便名中草下品，地前菩薩名大草下品，以為正義。今指彼也，尋之可悉。
疏：十四不可記者。
按大般若經，有十四不可記事：世間常耶、無常耶、亦常無常耶、非常無常耶等，為四句；世間有邊、無邊等，為四句；如來死後有耶、無耶、亦有亦無耶、非有非無耶，為四句；命與身一，為一句；命與身異，為一句。通前十四，有外道等，於十四，中有所問論，佛皆不記。
問：有徵問言：我是有耶？此不應記。勿彼即於諸蘊執我，或離諸蘊而執有我。又有問言：我是無耶？此不應記。勿於世俗言說士夫起損減執，如是如來死後有耶等，皆甚深故，不可記。或有法爾不可建立，故不可記。謂有問言：諸法真如於彼諸法異不異耶？此不可記。何以故？彼法爾不可建立異不異故。
問：四記之中，是置記攝，云何復說不可記耶？
答：非總無言，名不可記，但不為記所問世間常、無常等，故云不記。有斯問者，應語彼言：如來世尊於斯不記，以言息置彼之所問，得置記名。由彼所問，不如理故，所以不記。
問：彼問云何不如理耶？
答：遠離因果染凈所應思處故也。
疏：有一比丘至種種訶者。
問：十二因緣豈無體耶？若有體者，佛何見訶不為記別？
答：言他作者，謂所妄執神我等類，能造我等，而體既無，所作緣生，故亦不有，皆遍計故，故名無體，佛不為記。
疏：非前二全，後一少分者。
經今授記，望三記中，前之二種全不相攝，攝第三中大因果之一分也。
問：當成於佛，豈非殊勝有果體耶？何故不攝前之二種成佛。既是勝人勝理，復何不攝第三全耶？
答：所問之法有體義故，名為有體。望因能有當來勝果，說彼弟子名為勝人，不約佛事，故望義別，攝不攝異。
經：雖有魔人，皆護佛法者。
問：壞善事故，可名為魔。既護佛法，魔義何立？
答：處居魔位，以得其名。佛因所感，能護佛法。有義：穢土之中，一向有魔，能為留難。純凈土內，一向無魔。中容之土，亦有亦無，不同余方，示現為魔，故護佛法。
疏：既怯威嚴，所以戰懼者。
問：習種俱亡，影鴿無怖，一何圣者猶懼威嚴？
答：如來大悲，誠不威物，聲聞小智，妄起懼心。今舉妄情，云怯威德。有義：三人自謂已解大乘經，佛猶未見為授記，三人復恐自所解非，墮增上慢，故悚栗也。又喜次至懼，懼於未堪，喜懼交集，所以悚栗。
疏：名即名假至相假者。
按大品等經，假有三種：一者、名假；二、謂受假；三者、法假。名即是彼三假名收，相即攝彼受、法二假。由悟三假，故名名相。
經：劫名有寶，國名寶生者。
空理為依，起塵沙德。