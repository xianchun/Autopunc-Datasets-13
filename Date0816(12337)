三門分別：一、來意；二、釋名；三、解妨。來意有三：一者、上來最初一品，序述因由。次有八品，名為正宗。前引云：今此經中唯說一乘。此品又云：開方便門，顯真實相。即以一乘正為經宗，逗二乘者不定姓，又并授記訖。後十九品名為流通。流通此經，非正逗二乘退大心者，更無開權顯實正說一乘之處。雖此品及漸有八部比丘尼等授記，因言總記，非更說一乘，進令修學而與記，故皆是流通。
流通之中分之為三：初之四品贊重流通，贊法贊人，可尊可重，令生喜仰；次之七品學行流通，學弘此經正行助行，令無傷毀；後之八品付受流通，示相付囑，稟命行故。亦即三周說流通也。
問：余經流通，文少義略，今此經內因何廣哉？
答：此品下云：我所說經，無量千億，其中此經最難信解。諸佛秘要，常自守護，從昔已來，未曾顯說。義旨深遠，生信者少，故此流通多於余經。又化大機易可成熟，化回心類稍難信解，故多流通，種種勸勵。
初之四品贊重流通中，初三品贊重，後流通。初三品中，一品顯於此經，若人若法，俱可尊重，可軌可模；一品顯法可重，說此經處，塔涌聞法；一品雖亦明法，意明能弘經人，其人可重，為重法故，於其人所不吝軀命，以身為床。其持一品既矚此三，贊重義廣，遂愿弘通，故此四品名贊重流通。余二流通，至文當釋。此乃最初品之來意。
二者、說十九品，名為正宗。初十二品明一乘境，中分二：上來八品正明權實，三根得記；次下四品嘆人美法，勸募持行。科判四品，不異流通，故此品來。
三者、論中有七喻、三平等、十無上。第十、示現勝妙力無上故，余殘修多羅說即是。論云：已下示二種力：一、法力；二、修行力。法力有五：一、證；二、信；三、供養；四、聞法；五、讀誦持說。初四俱，即及是，俱告彌勒故；後一，即是，告常精進故。
修行力有七：一、持力；二、說力；三、行苦行力；四、教化眾生行苦行力；五、護眾生諸難力；六、功德勝力；七、護法力。持力有三品：、、。初，總明能持、所持人之與法；次，明持經者所修行法；後，明能持者。故三皆名持力。上辨權實正逗二乘之機，未說能持所持可尊可重，今明此義，故此品來。
釋名者，可軌可持，名之為法；可習可范，目之為師。此教可軌，此理可持，雙名為法；此法可習，名為法師，故涅盤云：諸佛所師，所謂法也。遺教經言：波羅提木叉是汝大師。此品之中，贊經可重，法即是師，故名法師。此法法。此初二也。
經：諸佛各各至然大炬火。
贊曰：佛坐也。炬音：其呂反，玉篇：束薪灼之。
經：身出妙香至令法久住。
贊曰：顯身出香，利生說法。或釋迦自出，或分身出香。乍長讀文，似分身出香，長行但有釋迦燒香以待客，非客出香以設主，故此應知非定客出。如風摧枝，化人從己；如風靡草，易可成故。
經：告諸大眾至當知此意。
贊曰：下三十六頌頌前募眾說經，陳方付囑。中分三：初九頌半陳募說經；次十九頌對比勝劣；後七頌半重募諸人結成勝行。初中有三：初三頌半募持讀誦者，令其自誓，顯現在佛知彼之心；次四頌募護法者，令其自愿；後二頌募說法者，即為見我等，勸令發愿。此初也。
經：諸佛子等至諸世界者。
贊曰：募護法者，令其自愿，分四：一頌募護法；一頌護法即為供養我及多寶；一頌說多寶護法；一頌護法即供養化佛。
經：若說此經至宜發大愿。
贊曰：此二頌：一頌募說法者，即為見我身、多寶及化佛；一頌勸令發愿。
經：諸余經典至是則為難。
贊曰：下十九頌對比勝劣。中分六：初五頌對比說難；次二頌對比書難；次二頌對比讀難；次二頌對比為一人說難；次三頌對比聽難；後五頌對比持難。此初也。初四舉易，後一對比此經難信難解難入，理智深妙，故陶練難成，不同前四神通可得。擲音：直炙反，投也。古作擿。
經：假使有人至是則為難。
贊曰：此對比書難。把音：蒲巴反，或作爬，搔也，掊也。今取掊音：薄友反。
經：若以大地至是則為難。
贊曰：此對比讀難。
經：假使劫燒至是則為難。
贊曰：此對比為一人說難。
經：若持八萬至是則為難。
贊曰：此對比聽難。
經：若人說法至是則為難。
贊曰：下五頌對比持難。中分二：初三頌對比；後二頌結成持勝。此初也。
經：我為佛道至則持佛身。
贊曰：結成持勝。
經：諸善男子至自說誓言。
贊曰：下七頌半重募諸人結成勝行，分五：一頌半募持邀誓；一頌半順佛心；一頌半順正行；一頌紹佛位；二頌利世間。此初也。
經：此經難持至諸佛所嘆。
贊曰：嘆順佛心。
經：是則勇猛至無上佛道。
贊曰：順正行也。梵云杜多，此言除棄，訛云頭陀。此有十二，如瑜伽聲聞地說。
經：能於來世至住淳善地。
贊曰：此紹佛位。決定信厚，名淳善地。有本為純字，唯是善也。
經：佛滅度後至皆應供養。
贊曰：此利世間。初一是智眼，後一應受供。華嚴經云：若以三千大千界，頂戴一劫中不動，彼之所作未為難，信是法者為甚難。大千塵數眾生類，一切供養諸樂具，彼之功德未為難，信是法者為殊勝。若以掌持十方剎，於虛空中住一劫，彼之所作未為難，信是法者甚為難。十佛剎塵眾生類，一切供養諸樂具，彼之功德未為難，信是法者為殊勝。