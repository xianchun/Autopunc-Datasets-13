次明緣覺，亦名獨覺。
輔行引大論二十一云：迦羅，此翻緣覺，亦名獨覺。四教義二標云：辟支迦羅，此翻緣覺。釋中開二，謂緣覺、獨覺。新華嚴音義云：二名各有梵語也。畢勒支底迦，此曰各各獨行。佛者，覺也。鉢羅底迦，此翻緣覺。今謂梵音奢切難以考論，恐迦羅名通。大論義翻二種，音義分二，恐梵語復有別名故也。
緣覺者，觀內因緣，稟佛教法。獨覺者，觀外因緣，無師自悟。文句引大論云：獨覺者，出無佛世。緣覺者，愿生佛世。俱舍明獨覺自有二種：一、麟喻；二、部行。若集解云：慈恩基師引仁王經列獨覺眾，又云釋迦出世，五百獨覺從山中來至於佛所。學者如何消釋此耶？補注亦引而釋曰：本是聲聞根性，以緣悟菩提，故名支佛。今謂仁王經初本無獨覺之名，但云復有八百萬億大單借十地既乾慧斷見，何位伏惑？如輔行六上八云：彼此地前通為伏惑。通雖無位，即未斷惑，不入地故。意指地前修觀伏惑也。又妙樂二云：或指地前假立七賢。燋燋十地亦以乾慧斷見發真為初焰伏惑之位，意亦例爾。有云利根者即伏即斷，但未見祖語。
且通教十地已具，何須借位及初焰等？良以如來善巧被物，機既不一，教亦含容借別位名，判通斷證，義蘊經論，吾祖備明之也。又初焰者，妙玄四云：別圓各逗一種根性，故用發真為初焰，通教為逗多種根性，所謂別圓入通教，含容取乾慧耳。若鈍根者，八人見地是初焰；利者，於乾慧即能斷結，即是初焰。且乾慧、初焰，三通言之，是何根性？須知論釋燋炷雖通三教，乾慧、初焰只是通教。忍名者，大論為菩薩立三忍：一、伏忍，乾慧地；柔順忍，性地；三、無生忍。三地已去，乃至十地，皆菩薩位。
乾慧地止初果齊。
兩地斷見者，止觀六云：三地據斷見之初，四地據斷見之後，皆不出觀。輔行六以借別斷見位，對通教揀云：通雖二地，斷時仍促，三乘共故，雖促復長。八人者，止觀云八忍也。
五、薄地止燒炭成灰。
輔行六云：言共聲聞等者，通教二乘七地以前與菩薩共，名共聲聞。若爾，八地已上過二乘地，何故亦名共菩薩耶？答：以初名後，從本立名，不同別、圓始終別故云云。
九、菩薩地止凈佛國土。
通教亦無中道應本，以誓扶習而生三界。道，謂化道。觀，即空觀。帶空出假，故云雙流。游諸世間，譬如兒戲。亦如幻師，種種變現。神名天心，通名慧性。天然之慧，徹照無礙，故曰神通。化諸眾生，令生正見，我成佛時，來生其國，故云凈佛國土。
十、佛地止炭灰俱盡。
七寶天衣，異木樹草座，表殊勝自然也。通亦是丈六之身，或十里百億神通變現耳。住空故劣，住中故勝。以通教被接，有合身義，故云帶劣勝應。舊問：別、圓成道在初寂場，鹿苑唯明三藏成佛，今通教佛為何處成？如法師云：只一金剛土臺成道，四機所見不同。若華嚴鹿苑六種性者，種別性分也。地持第一云：種性者，名為種子，名為界，名為性。又性通六位，種局在因，故前四名種，等覺雖因，望前稱覺。
二種者，地持經云：略說二種：性種性者，是菩薩六入殊勝，展轉相續，無始法爾，是名性種性。習種性者，若從先來修善所得，是名習種性。戒疏以六種對位後，復明二種者，以六位不出地前修習，登地證性，故用地持結攝六種。雖不顯標，意必如是。況梵網是華嚴結經，地持正宗華嚴，故宜用彼結攝瓔珞。又與約行教證，其義宛齊，故復例之。自古以戒疏文難，今備引注。戒疏云：性、習二種，若據位分，習種在前，性種在後。若據行論，性習同時，前後不定。依體起用，先明性種，後明習種。尋用取體，先習後性，與教證二道相似。就位以論，教道在前，證道在後。據行論之，教證同時，前後不定。依體起用，先證後教；尋用取體，先教後證。習種能生報佛，性種能生法佛。文。地前既論自行修習，至果合生報佛，登地證性，合生法佛。智與體冥，任運起用，故不論應佛也。異解備諸章藻。
梵網經中更有六種：一、習種性；二、長養性；三、性種性；四、不可壞性；五、道種性；六、正法性。
前示釋簽依經對位諸文并同，今四念處扶大品三觀，約義結對，故少不同。信、住同習空觀，成一切智，故對習種；十行修假觀，成道種智，故對道種；十向觀中道一性，成一切種智，故對性種。由道性二字，義通兩向。道有化道、中道，性論種性、一性，故得互通，取義而對也。
慧眼者，古德云：天眼通非礙，肉眼礙非通，法眼唯觀俗，慧眼了知空，佛眼如千日，照異體還同。妙玄三云：十住正修空，傍修假中；十行正修假，傍修中。謂期心為傍也。初住斷見，即離四趣，身子昔生至六住有退者，此見、思俱斷，思既未盡，見亦余殘，故有退墮，如四明答日本難云云。
次明十行者止成道種智。
諸文云十住修空斷見思，十行修假破塵沙，十向修中伏無明，此以觀對位也。若云初住斷見，二住至七住斷思，八、九、十住斷界內塵沙，十行斷界外塵沙，此約惑分齊也。四念處四云：十住斷界外上品塵沙，十行斷中品塵沙，十回向斷下品塵沙。此以惑從教也。以別是界外教，或純用假觀攝故。然塵沙惑體只是見思無明，就菩薩化他，分別藥病，得名塵沙。就眾生論，通別見、思耳。妙宗云：見思重數，如塵若沙。又復斷塵沙之相以修假觀，名伏。觀成俗顯，為斷也。若塵沙習，懶於化導，且三品塵沙與三根出假何異？
蓋三品塵沙約一人豎論，三根出假約三人橫辨。又三根出假通乎四教，三品塵沙局在別論。又此十行明橫學四，且無作四門為圓為但，若圓無作，十行位淺，尚未修中，如何能說以此化他耶？若謂但中，釋簽五云：若附彼教而為相狀。既附彼圓，豈應是但？雜編五云：十向圓修可由實道，十行無作且順權方。良以修中之位已深，出假之位尚淺。位深故，知昔日化他無非妙行；位淺故，知將來自行亦是但中，不可以實難權，以他妨自。其說切當，學者知之。附彼圓教者，但為明於無作相狀能附，豈可全同深位？然此出假若果但中，圓機起時將如何赴之？當知圓機自感圓應，十行出假乃教道說，無稽之問不足評矣。
次明十回向者止居方便有余土。
回事向理，回別向圓，行者至此空假心滿，智轉行融，但無中體，乃修圓中。四念處云：別向圓修。霅川云：可由實道。若妙玄云十回向始正修中，此中但理不具諸法者，教道所說三觀次第，是故云爾。今約圓修，乃是約行。注云行不退者，化他行滿，無退轉也。前七住還斷惑證空，名位不退；後初地去，名念不退；中道正念，二邊莫動。
次明十地者止十、法云地。
注云乃至等覺，俱名圣種性者，據同證論，準經必須開等覺性。無功用者，不加功力，任運流入初地，即同初住，分身百界。二地去，十倍增之。又二地去，各斷一品無明，乃教道說。八相者：一、生兜率；二、托胎；三、住胎；四、出胎；五、出家；六、成道；七、轉法輪；八、入涅盤五百由旬者，三界加方便、實報。五百約惑加塵沙、無明，約觀加假、中也。寶所者，喻分證寂光。
更斷一品無明止即此佛也。
破十二品，稱為妙覺，皆教道說。蓮華藏世界，如華嚴經華藏世界品說。鈍根者，迷中重故。
有經論說止略明別教竟。
八地入無功用，如華嚴妙覺位，但破一品無明，未見所出。至六地斷思，與羅漢齊者，取十度義，以第六般若空慧斷惑故也，如止觀第六借位中云云。十度者，六外加愿、智、力、方便。三賢者，別住、行、向。住果報土，義則屬圓。此仁王經偈文，別教更有縱橫之義，非此可盡。
次明圓教者止圓建立眾生。
圓者，法界無外，佛魔同途，理事雙融，唯心唯色，三千三諦，妙不思議也。稟斯教者，圓觀三諦，圓伏五住，圓斷三惑，一行一切行，一切行一行。圓位例然，妙用莊嚴，故云自在。四悉普益，故曰建立。具如止觀第一引華嚴云云。
諸大乘經論說佛境界止并屬圓教。
初發心者，三因開發，即初住位。二住已去，莫不皆然，故結云四十二位。薝卜對三慧，如文句。又妙樂十云：何故現在唯四信，滅後立五品？答：其義既齊，四、五無別，但是滅後加讀誦位，為第二品耳。
妙心體具者，介爾有心，三千具足，此具妙故，即空、假、中。一念既爾，一塵不虧。心、佛、眾生，三無差別，解行之要，學者當知。
內以三觀止妙覺彼岸。
五悔者，初可名悔，余四云何？勸請，則悔請佛入滅。隨喜，則悔嫉他修善。回向，悔於慳吝。發愿，悔於懈怠也。理者，無生理懺也。事者，作法取相也。此三懺法通大小乘，具如光明文句。又能觀名理周，所緣即懺悔處。若懺悔名，梵語懺摩，此云悔過，華梵雙舉也。十惡者，文中闕殺生一惡，口有四惡，普賢觀云舌根起五種，惡口不善業者，準優婆塞戒經，加說無義語，故云五種。
莫見此說止尋之思之。
此斥偏執理性無修無證，輕侮圣教，不敬尊容，乃墮外道自然之計。唯我智者建立解行，了修即性，全性起修。性雖本然，修常宛爾，故清涼國師云：撮臺衡三觀之玄趣，使教合亡言之旨，心同諸佛之心，不假更看他面。鼠唧、鳥空者，愚人談即談空，有言無旨，如怪鼠之唧、鳥聲之空空也。廣在經論者，稱性即具，義備圣典，故請尋之。
二、勸請者止例此可知。
回向者，回自向他，回因向果，回事向理，如回聲入角，響必遠聞。發愿者，前之四法，以愿要心，如畫有膠，如壞得火。又四誓為通，清凈業等為別愿。五十校計經云：始自凡夫，終至等覺，皆行五悔。等覺尚爾，人何棄焉？
二、讀誦品止與別十信位同。
化功歸己者，此據功成入位而言也。若止觀安忍中，令修三術，誡勿領徒。雖明品中修於三術，意誡初心為他損己。又品位雖說須守觀心，若逐外有妨，是亦須誡。意各有主，文或少殊。此約觀行成就五品，在十信前。若準普賢觀，即品、信合說。又吾祖居五品，獲旋總持，并如別辨。
次進六根清不相關。此論麤惑任運斷處與次第齊。又指要云：圓人始終用絕待智，惑何次第？此乃約智分惑也。
永嘉大師云止故言三藏即劣也。
同除四住，此處為齊等，乃天臺妙玄位妙中文，永嘉集中引用之耳。昔傳五代之後，我宋之初，臺教泯沒，因錢氏讀永嘉集，至此不解，問于韶國師，國師指為臺教中語，遂求於海東。由是高麗觀師齎教部來使，始復興焉。今稱永嘉，蓋有由矣。一切處住地者，我見為本，計著無量，名一切處。又見通三界，故名一切。
次從八信至十信止行不退也。
雖約位格量，圓、別即離，不可一混。
次入初住止念不退位。
此有三節：初內證外現；次華嚴下，引證斥失；三中觀下，總結。一品無明者，仁王開十地為三十品，以一品分三，斷前二品尚在方便，斷三品已，方入實報。此皆教門分判，其實惑體前後不異。
不縱不橫者，異乎別教修縱性橫及因果縱橫也。釋簽云：雖一點在上，不同點水之縱。三德亦爾，雖法身本有，不同別教，為惑所覆。雖二點居下實義等，理不徒然。廣如妙樂云云。諸聲聞授劫、國、名號，須結緣故。
次從二住至十住止此是一生補處。
爵有五等，謂公、侯、伯、子、男也。等覺所斷，為正為習。若云習氣，此文乃云一品無明。妙玄進破一品微細無明止即圓教佛相也。
父母者，能生陰身，楞伽云：殺無明父，斷貪愛母。諸法是境，般若是智，境智冥契，故皆不生。虛空座者，非如大虛，義彰圓遍，妙玄云：或言道場虛空為座，一成一切成，毗盧遮那、舍那、釋迦，三佛具足，遍一切處。今云法身，從勝而說，復順圓教，指修即性，不離三土，即住寂光。寂光有相，非此可盡。
然圓教位次止略明圓教位竟。
六即義者，性德三千，事理不二也。全由性具，故六常即。如初一位，在迷在事，然與極圣毫發無差，情想未亡，即不妨六。故知只一十界，理則俱理，佛界亦迷，成則俱成，十皆究竟。以一一法皆三諦故，蛣蜣成佛，義可準知。六即意者，為免叨濫及生退屈，如文。又理同故即，與初理即，兩個理字，為同為異？蓋理義是一，受名少殊。理同則圓論法體，理即則貶彼無修，雖爾少殊，理不可異。
然依上四教修行止可以意知。
此下明依解修行，雖義通四教，而正意在圓，故方便十乘一依止觀。今文闕明四種三昧及十種境，止觀明常坐觀陰入等境。十觀非有百乘。若無十境，乘則無體。若無十法，名壞驢車。入道之要，殆不可須臾離也。
言二十五方便者止五、行五法。
善巧調停，故名方便。此二十五為遠方便，陰等十境為近方便。又二十五法為通方便，通四三昧故，方等夢王，法華六時五悔為別方便，止觀云：譬如陶師若欲得器，先擇良處，息余際務，治身內疾，調於泥輪，作而不廢。得此譬意，五如指掌。若欲造修，當尋止觀云云。初心略釋五科綱紀，先讀止觀大意。
初、明五緣者止三、教授善知識。
在家戒者，五戒、八戒。出家者，沙彌十戒、比丘二百五十戒，頌云：
四重十三二不定，三十九十四提尼，一百眾學七滅諍，總論二百五十戒。
若論篇聚者，夷、殘、提、尼、吉，為五篇；夷、殘、蘭、提、尼、吉，為六聚，開吉羅為惡作惡說，為七聚。此局聲聞戒。梵網十重四十八輕，經大乘頓制，凡有心者，皆得受之。更有大論十戒、大經十戒五支，戒通大小乘。具如玄、簽及止觀記，集解略引云云。
糞掃衣者，世人棄而無用，義同糞掃，集綴為服。三衣者，安陀會五條，郁多羅七條，僧伽梨大衣。迦葉十二頭陀，此當其二。大論六十八云：一、蘭若；二、常乞食；三、糞掃衣；四、一坐食；五、節量食；六、中後不飲漿；七、冢間；八、樹下坐；九、露坐；十、常坐；十一、次第乞食；十二、三衣。文
百一眾具者，百物器用，各畜一件也。此外為長物。若畜長者，律令說凈，詞云：大德！一心念此是某甲長衣未作凈，為凈故，施與大德。若三衣持護、加法等詞，略如六物圖，廣在律鈔。僧中凈食者，結凈地以攝食，故云凈食。處三者，上根深山，中根樹下等，下根伽藍。緣務有四：一、生活；二、人事；三、技能；四、學問。
第二、呵五欲止及諸好觸等。
色如熱金丸，執之則燒；聲如涂毒鼓，聞之則死；香如毒龍氣，嗅之必病；味如熱沸密，湯舌則爛；觸如睡師子，近必被嚙境觀，總無明心。即此陰心，明具三千，顯不思議境，即是觀妙境，有三：一、性德；二、修德；三、化他。總是初乘稱性修法為九乘本。輔行云：觀法非十，對根有殊。雖復根殊，但是一不思議觀觀不思議境，乃至離愛不離境故。高廣者，正是乘體無發無到，豎云：天竺國無此木枕，皆以赤皮，內著綿毛，用之倚臥。丹是赤色，是正非間，以喻正智無分別也。枕能休息，身首安然，以喻定慧安息妄念。
四、破法遍止其疾如風。
前安心，是有慧之定，此破遍，是有定之慧，雖通四門，無生為首。其疾如風者，速到薩波若故。此證十乘，非經文次云云。
五、識通塞止安置丹枕。
於塞得通，如賊為將；於通起塞，如將為賊。破賊護將，對法可知。枕以支車，車不昂舉，車行去枕，其枕則閑，即動而靜也。車住須枕，其則用即靜而動也。
六、道品調適止有大白牛等。
道品只是念處次第相生成三十七，余如前示。實相為車體，道品為前導，故喻白牛。言等者，具云有大白牛，肥壯多力，形體殊好，行步平正。大意以中根至七乘，今至第六者，以正助分中下也。
七、對治助開止又多仆從。
於正修時，忽然障起，求佛加被，發愿行施等。隨蔽修助，助成正觀，故如仆從。
八、知位次止直至道場。
知位次中，明修五悔。安忍中，修內、外三術。內術治惑，謂空、假、中。外術為遠名聞利養：一、不受不著；二、縮德露玼；三、一舉萬里。若著法愛，則名頂墮，故須離愛以入分真。
謹按臺教廣本止判教儀式耳。
其玄義等，且論教解。若明乘境，具在止觀。自從此下等，有云準玄義意。於此須明諸家判教，今略不說。略謂略去，非粗略也。有云：在觀師時應更有文，後人避煩，但存標舉耳。今恐前說為正。